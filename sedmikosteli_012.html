<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VI">
    <meta name="apple-mobile-web-app-capable" content="yes">
    <title>VI</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miloš Urban: Sedmikostelí">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Sedmikostelí">
    <meta property="og:title" content="Sedmikostelí">
    <meta property="og:type" content="book">
    <meta property="og:book:author" content="Miloš Urban">
    <meta property="twitter:title" content="Miloš Urban: Sedmikostelí">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./sedmikosteli_011.html">
    <link rel="next" href="./sedmikosteli_013.html">
    <meta name="nb-order" content="8">
    <link rel="self" href="sedmikosteli_012.html">
    <meta name="nb-identifier" content="urban-sedmikosteli-f041946">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2588" data-nb-chars="15852">
    <nav role="doc-toc">
      <ul class="plain section">
        <li><a href="sedmikosteli_005.html">Slovo autora</a></li>
        <li><a href="sedmikosteli_006.html">Citáty</a></li>
        <li><a href="sedmikosteli_007.html">I</a></li>
        <li><a href="sedmikosteli_008.html">II</a></li>
        <li><a href="sedmikosteli_009.html">III</a></li>
        <li><a href="sedmikosteli_010.html">IV</a></li>
        <li><a href="sedmikosteli_011.html">V</a></li>
        <li><a href="sedmikosteli_012.html">VI</a></li>
        <li><a href="sedmikosteli_013.html">VII</a></li>
        <li><a href="sedmikosteli_014.html">VIII</a></li>
        <li><a href="sedmikosteli_015.html">IX</a></li>
        <li><a href="sedmikosteli_016.html">X</a></li>
        <li><a href="sedmikosteli_017.html">XI</a></li>
        <li><a href="sedmikosteli_018.html">XII</a></li>
        <li><a href="sedmikosteli_019.html">XIII</a></li>
        <li><a href="sedmikosteli_020.html">XIV</a></li>
        <li><a href="sedmikosteli_021.html">XV</a></li>
        <li><a href="sedmikosteli_022.html">XVI</a></li>
        <li><a href="sedmikosteli_023.html">XVII</a></li>
        <li><a href="sedmikosteli_024.html">XVIII</a></li>
        <li><a href="sedmikosteli_025.html">XIX</a></li>
        <li><a href="sedmikosteli_026.html">XX</a></li>
        <li><a href="sedmikosteli_027.html">XXI</a></li>
        <li><a href="sedmikosteli_028.html">XXII</a></li>
        <li><a href="sedmikosteli_029.html">XXIII</a></li>
        <li><a href="sedmikosteli_030.html">XXIV</a></li>
        <li><a href="sedmikosteli_031.html">EPILOG</a></li>
        <li><a href="sedmikosteli_032.html">Poděkování</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">VI</span></h1>
        <section>
          <p class="chunk" data-nb-ref-number="2" data-nb-words="20" data-nb-chars="92"><span class="idea" data-nb-ref-number="2" id="idea2" data-nb-words="5" data-nb-chars="23">Odmykám v&nbsp;domě U&nbsp;Sirény<br></span>
            <span class="idea" data-nb-ref-number="3" id="idea3" data-nb-words="4" data-nb-chars="20">odmykám U&nbsp;Tří jelenů<br></span>
            <span class="idea" data-nb-ref-number="4" id="idea4" data-nb-words="6" data-nb-chars="28">A&nbsp;kdosi stojí v&nbsp;temné chodbě<br></span>
            <span class="idea" data-nb-ref-number="5" id="idea5" data-nb-words="5" data-nb-chars="21">a&nbsp;volá jméno po&nbsp;jménu</span>
          </p>
          <p class="chunk" data-nb-ref-number="3" data-nb-words="3" data-nb-chars="12"><span class="idea" data-nb-ref-number="6" id="idea6" data-nb-words="3" data-nb-chars="12">— K. Šiktanc</span></p>
        </section>
        <section>
          <p class="chunk" data-nb-ref-number="4" data-nb-words="151" data-nb-chars="1001"><span class="idea" data-nb-ref-number="7" id="idea7" data-nb-words="151" data-nb-chars="1001">Náhlá svoboda mě&nbsp;zastihla nepřipraveného. Jezdit na&nbsp;zahraniční stáže, učit se&nbsp;z&nbsp;pramenů doposud zapovězených, moci si&nbsp;zorganizovat studium podle vlastních plánů, to&nbsp;všechno uvedlo mé&nbsp;spolužáky v&nbsp;nadšení, které jsem nedokázal sdílet. Ucítili příznivý vítr a&nbsp;nastavili mu&nbsp;plachty odvahy a&nbsp;činorodosti; já&nbsp;jsem si&nbsp;jím nechal zpřelámat stěžně. Pokojík v&nbsp;podnájmu na&nbsp;Proseku sice umožňoval dobré soustředění, ale dostavovalo se&nbsp;zřídka. Většinu času jsem ztratil činností povýtce neakademickou: sněním o&nbsp;časech před příchodem novověku, kdy člověk měl ve&nbsp;společnosti přidělené pevné místo, a&nbsp;to tam, kde se&nbsp;narodil, všechnu zodpovědnost za&nbsp;směr svého života přenechával lennímu pánu, panovníkovi a&nbsp;Bohu a&nbsp;hleděl si&nbsp;toho, aby se&nbsp;vyvaroval hříchu. Neměl jsem proč křepčit s&nbsp;ostatními, oslavující aspiranti absolutoria z&nbsp;marxistických věd mi&nbsp;sice nevadili, ale nadále jsem s&nbsp;nimi nechtěl a&nbsp;ani neuměl nic mít. Ostré slunce po&nbsp;náhlém vyjasnění mě&nbsp;oslepovalo a&nbsp;zahánělo zpátky do&nbsp;útěšně stinných kavern včerejška.</span></p>
          <p class="chunk" data-nb-ref-number="5" data-nb-words="123" data-nb-chars="790"><span class="idea" data-nb-ref-number="8" id="idea8" data-nb-words="123" data-nb-chars="790">Jednoho předjarního dne jsem ve&nbsp;velké aule fakulty vyslechl přednášku o&nbsp;významu Starého zákona pro společnost přecházející z&nbsp;druhého do&nbsp;třetího tisíciletí. Přednesl ji&nbsp;jistý páter Florian, farář z&nbsp;kostela Panny Marie na&nbsp;Slupi, kněz ilegálně vysvěcený v&nbsp;cizině, znalec středověké teologie. Vzdělaností se&nbsp;mu&nbsp;v&nbsp;Praze nikdo nevyrovnal. Jeho řeč, především myšlenka nutnosti přehodnotit klíčové pojmy jako zločin a&nbsp;trest, mne tak zaujala, že&nbsp;jsem se&nbsp;zapsal na&nbsp;jeho semináře z&nbsp;křesťanské etiky a&nbsp;stal se&nbsp;jejich aktivním účastníkem. Brzy nato jsem pátera Floriana navštěvoval v&nbsp;jeho bytě, půjčoval si&nbsp;od&nbsp;něj literaturu a&nbsp;vášnivě o&nbsp;ní diskutoval. Věřil jsem, že&nbsp;začínám věřit v&nbsp;Boha. Byl jsem přesvědčen, že&nbsp;On&nbsp;mi&nbsp;milostivě seslal učitele, jehož jsem kdysi ztratil ve&nbsp;starém dějepisáři Netřeskovi.</span></p>
          <p class="chunk" data-nb-ref-number="6" data-nb-words="200" data-nb-chars="1190"><span class="idea" data-nb-ref-number="9" id="idea9" data-nb-words="200" data-nb-chars="1190">Následující léto jsem strávil v&nbsp;Praze, abych byl Florianovi nablízku, naslouchal mu&nbsp;a&nbsp;pokoušel se&nbsp;mu&nbsp;oponovat, protože to&nbsp;od&nbsp;svých žáků jako prozíravý pedagog očekával. Chválil mě. Žádný student se&nbsp;prý neumí ptát jako já; žádný nechová takový nesouhlas se&nbsp;stavem světa; žádný nemá mé&nbsp;odhodlání světa se&nbsp;zřeknout. Tříbil si&nbsp;na&nbsp;mně důvtip, často obhajoval světské poklesky před mými puritánskými odsudky. Začal jsem si&nbsp;tajně přát, aby mě&nbsp;Florian vyzval ke&nbsp;studiu bohoslovectví. Sám jsem se&nbsp;nepřiměl vyslovit takovou myšlenku nahlas, ani doma jsem o&nbsp;tom nemohl ceknout, protože bych byl matce za&nbsp;blázna. Ale Florianova vnímavost mě&nbsp;vyslyšela. Za&nbsp;pár týdnů mezi řečí prohodil, že&nbsp;bych se&nbsp;možná hodil za&nbsp;kněze, a&nbsp;tato pobídka stačila. Začal jsem se&nbsp;hotovit k&nbsp;novým studiím a&nbsp;učitel mě&nbsp;připravoval na&nbsp;přijímací pohovor. Záhy zjistil, co&nbsp;jsem se&nbsp;mu&nbsp;zatím neodvážil říci: že&nbsp;jsem nekřtěnec. Bylo zapotřebí to&nbsp;co&nbsp;nejdříve napravit. Smluvili jsme se, že&nbsp;mě&nbsp;pokřtí on&nbsp;sám, a&nbsp;to dvacátého čtvrtého září, na&nbsp;Jaromíra, v&nbsp;den, kdy můj otec slaví svátek. Chtěl, abych se&nbsp;s&nbsp;ním usmířil a&nbsp;sám ho&nbsp;požádal, aby u&nbsp;toho byl. Věděl, že&nbsp;to&nbsp;bude ta&nbsp;nejtěžší a&nbsp;nejprůkaznější zkouška mé&nbsp;připravenosti stát se&nbsp;knězem.</span></p>
          <p class="chunk" data-nb-ref-number="7" data-nb-words="107" data-nb-chars="654"><span class="idea" data-nb-ref-number="10" id="idea10" data-nb-words="107" data-nb-chars="654">Trvalo mi&nbsp;měsíc, než jsem otci napsal. Odhodlal jsem se&nbsp;pouhý týden před plánovaným křtem. Odnesl jsem list na&nbsp;poštu a&nbsp;šel se&nbsp;pochlubit faráři. Nebyl doma. Odpoledne mi&nbsp;zatelefonoval jeden z&nbsp;jeho posluchačů&nbsp;– z&nbsp;nemocnice na&nbsp;Karlově náměstí. Mluvil o&nbsp;vloupání do&nbsp;kostela Panny Marie, o&nbsp;pokusu ukrást oltářní obraz a&nbsp;vyřezávanou gotickou madonu, o&nbsp;nečekané srážce s&nbsp;knězem, který se&nbsp;v&nbsp;chrámu potmě modlil a&nbsp;bezděčně lupiče vyplašil. Ten ho&nbsp;zbil železným sochorem na&nbsp;páčení dveří, rozbil mu&nbsp;hlavu. Lékaři dávali naději, která byla horší než oznámení smrti: páter Florian přežije, ale do&nbsp;konce svých dní už&nbsp;neodslouží mši ani nepromluví jediné rozumné slovo.</span></p>
          <p class="chunk" data-nb-ref-number="8" data-nb-words="38" data-nb-chars="215"><span class="idea" data-nb-ref-number="11" id="idea11" data-nb-words="38" data-nb-chars="215">Utíkal jsem na&nbsp;poštu a&nbsp;vyžádal si&nbsp;dopis zpět. Musel jsem vypadat strašně, protože mi&nbsp;bez řečí vyhověli. Vyrval jsem jej úřednici z&nbsp;ruky a&nbsp;před jejíma užaslýma očima ho&nbsp;roztrhal. Tak skončil pokus sblížit se&nbsp;s&nbsp;otcem.</span></p>
          <p class="chunk" data-nb-ref-number="9" data-nb-words="95" data-nb-chars="580"><span class="idea" data-nb-ref-number="12" id="idea12" data-nb-words="95" data-nb-chars="580">Na&nbsp;fakultu jsem šel už&nbsp;jen jednou&nbsp;– ukončit studium. Rozepsanou diplomovou práci jsem nedokončil, k&nbsp;závěrečným zkouškám jsem se&nbsp;nepřihlásil. Trvali na&nbsp;tom, že&nbsp;mi&nbsp;do&nbsp;indexu zapíší alespoň osm uzavřených semestrů. Svolil jsem s&nbsp;pokrčením ramen. Vyšel jsem z&nbsp;fakulty a&nbsp;zamířil na&nbsp;Mánesův most. Tam jsem se&nbsp;nadýchl čerstvého vzduchu a&nbsp;pozvedl pohled ke&nbsp;katedrále. Pak jsem vytáhl z&nbsp;kapsy index a&nbsp;hodil ho&nbsp;přes zábradlí. Byl lehký, pár svázaných počmáraných papírků s&nbsp;razítky, téměř nic. Čtyři roky studia. Chvíli plachtil ve&nbsp;větru, než se&nbsp;rozevřený položil na&nbsp;hladinu. Četba pro ryby.</span></p>
          <p class="chunk" data-nb-ref-number="10" data-nb-words="290" data-nb-chars="1905"><span class="idea" data-nb-ref-number="13" id="idea13" data-nb-words="290" data-nb-chars="1905">Se&nbsp;zájmem o&nbsp;jakékoli další studium se&nbsp;vytratily poslední zbytky zájmu o&nbsp;světský život, byl jsem vším zhnusen. Abych utekl vlastním myšlenkám, vandroval jsem po&nbsp;městě od&nbsp;Těšnova k&nbsp;Výtoni a&nbsp;od&nbsp;Bojiště k&nbsp;Žofínu a&nbsp;s&nbsp;černým závojem melancholie před očima si&nbsp;měřil metropoli, to, co&nbsp;určuje a&nbsp;utváří její tělesnou schránku: její domy. Na&nbsp;Novém Městě jsou všechny církevní stavby staré a&nbsp;všechny světské stavby nové, radnice je&nbsp;výjimka potvrzující pravidlo. Do&nbsp;kostela jsem v&nbsp;té době už&nbsp;nechodil, ale dobře jsem si&nbsp;všiml, že&nbsp;chrámům se&nbsp;žádný z&nbsp;domů nevyrovná; zatímco staré budovy, křehké a&nbsp;zranitelné sběratelské kousky, mají obrovskou hodnotu a&nbsp;dělají Prahu Prahou, budovy stářím sotva přesahující sto let jsou průmyslově vytvořené předměty denní spotřeby a&nbsp;mohou stejně tak dobře stát v&nbsp;Chrudimi nebo v&nbsp;Ústí nad Labem, všude stejně rozlehlé, stejně pohodlné, stejně neplodné. Architekti šesti století pošlapali záměry zakladatele Nového Města, přímo jsem cítil jejich zlobu, pramenící z&nbsp;nedostatku pokory, jejich malicherný vzdor proti předkům, jejich mstu za&nbsp;to, že&nbsp;úrovně stavitelství čtrnáctého století může dosáhnout jen pár nejtalentovanějších. Upřímně jsem tyto novodobé architekty nenáviděl&nbsp;– neboť oni měli své učitele, dokonce ty&nbsp;nejlepší z&nbsp;nejlepších. Gotičtí stavitelé se&nbsp;jako jediní vzepřeli diktátu antiky, přišli se&nbsp;stylem, který dokázal nemožné: v&nbsp;lidských příbytcích znázornil vítězství ducha nad hmotou. Ve&nbsp;všech předchozích i&nbsp;následujících obdobích tomu bylo opačně. Napadlo mě, že&nbsp;svět se&nbsp;nemusel dočkat selhání modernosti v&nbsp;apokalypse dvacátého století, kdyby si&nbsp;byl ponechal svůj středověký stavební sloh. Zločin by&nbsp;se&nbsp;tak zajisté nestal součástí všedního dne&nbsp;– jako jím nebyl za&nbsp;krále Karla IV.&nbsp;–, nepojídali bychom ho&nbsp;jako černou hostii od&nbsp;moderátorů televizních zpráv. Nebyla by&nbsp;žádná televize. Nebyla by&nbsp;moderní architektura. Lidé jako páter Florian by&nbsp;nemuseli umírat rukou neznabohů.</span></p>
        </section>
        <section>
          <p class="chunk" data-nb-ref-number="11" data-nb-words="127" data-nb-chars="757"><span class="idea" data-nb-ref-number="14" id="idea14" data-nb-words="127" data-nb-chars="757">Ale historie šla jinudy, s&nbsp;tím se&nbsp;nedalo nic dělat. Ve&nbsp;světě, jejž jsem pozoroval kolem sebe, jsem nechtěl žít, ale ani s&nbsp;tím jsem nic nesvedl. A&nbsp;přece jsem cítil potřebu něco vykonat. Nějak se&nbsp;vzepřít řádu, který jsem považoval za&nbsp;špatný, zvrácený, vražedný. A&nbsp;tak jsem připadl na&nbsp;myšlenku dát se&nbsp;k&nbsp;policii. Sám jsem se&nbsp;tomu smál, při představě sebe sama v&nbsp;uniformě, jak se&nbsp;zbraní za&nbsp;pasem chráním všechny ty&nbsp;zaslepené zabedněnce žijící v&nbsp;litovaném městě, jsem propadal záchvatům smíchu tak bezmocně černého, až&nbsp;jsem v&nbsp;něm nalezl východisko z&nbsp;věčné zasmušilosti své duše. Fantazie mi&nbsp;najednou nedala spát: jestliže se&nbsp;všichni tak ochotně chápou nevídaných příležitostí, jež jim nové poměry nabízejí, proč bych se&nbsp;jich nezmocnil taky? Ovšem jinak a&nbsp;po&nbsp;svém.</span></p>
          <p class="chunk" data-nb-ref-number="12" data-nb-words="127" data-nb-chars="742"><span class="idea" data-nb-ref-number="15" id="idea15" data-nb-words="127" data-nb-chars="742">Jedna výhoda byla v&nbsp;tom, že&nbsp;jako policista bych unikl povinnosti vojenské služby, která mi&nbsp;hrozila každým dnem, ale to&nbsp;nejdůležitější pro mě&nbsp;bylo zvýšené ohrožení života, do&nbsp;něhož se, jak jsem se&nbsp;domníval, určitě dostanu. A&nbsp;umínil jsem si, že&nbsp;se&nbsp;stanu šíleným vzorem našemu pořádkovému sboru, švejkem naruby, zélótou v&nbsp;policejním stejnokroji. Nechtěl jsem žít, ovšem neměl jsem odvahu ani odhodlání se&nbsp;vším skončit. Nasadit život za&nbsp;druhého člověka, to&nbsp;bylo něco jiného. Chtěl jsem riskovat, najednou jsem zatoužil pobavit se&nbsp;na&nbsp;vlastní účet, přesvědčit se, co&nbsp;ve&nbsp;mně je, ať&nbsp;je&nbsp;to&nbsp;třeba to&nbsp;poslední, co&nbsp;se&nbsp;o&nbsp;sobě dozvím. Nastavit kůži a&nbsp;vzorově o&nbsp;ni přijít&nbsp;– není to&nbsp;geniální alibi pro toho, kdo žil s&nbsp;pocitem, že&nbsp;se&nbsp;narodil v&nbsp;nesprávné době?</span></p>
          <p class="chunk" data-nb-ref-number="13" data-nb-words="80" data-nb-chars="464"><span class="idea" data-nb-ref-number="16" id="idea16" data-nb-words="80" data-nb-chars="464">Tato naivita, jíž se&nbsp;nedala upřít jistá vynalézavost, mě&nbsp;přivedla do&nbsp;stavu nového veselí. Už&nbsp;dlouho mě&nbsp;má&nbsp;bytná takto neviděla a&nbsp;nyní došla k&nbsp;přesvědčení, že&nbsp;jsem se&nbsp;pomátl. V&nbsp;této náladě jsem se&nbsp;přihlásil v&nbsp;policejním náborovém středisku pro druhý pražský obvod. Bez výhrad mě&nbsp;přijali a&nbsp;stanovili datum nástupu do&nbsp;akademie. Když jsem se&nbsp;policejnímu lékaři přiznal, že&nbsp;jsem v&nbsp;poslední době měl potíže s&nbsp;alkoholem, se&nbsp;smíchem mě&nbsp;ujistil, že&nbsp;to&nbsp;ze&nbsp;mě&nbsp;u&nbsp;nich vymlátí.</span></p>
          <p class="chunk" data-nb-ref-number="14" data-nb-words="178" data-nb-chars="1073"><span class="idea" data-nb-ref-number="17" id="idea17" data-nb-words="178" data-nb-chars="1073">Výcvik mi&nbsp;prospěl, i&nbsp;když toho tam ze&nbsp;mě&nbsp;vymlátili víc, než jsem chtěl. A&nbsp;v&nbsp;ničem jsem nevynikl. Při střelbách z&nbsp;pistole ohrožovaly mé&nbsp;roztřesené ruce ostatní střelce, autoškolu jsem musel přerušit poté, co&nbsp;jsem na&nbsp;ucpané křižovatce opustil v&nbsp;rozrušení vůz. Lépe mi&nbsp;šla cvičení v&nbsp;komunikaci, hůře fyzická příprava a&nbsp;boj muže proti muži. Spolu s&nbsp;ostatními jsem absolvoval všechny disciplíny, avšak praxi jsem se&nbsp;vyhýbal, kdykoli to&nbsp;jen šlo: z&nbsp;blízkosti potících se&nbsp;mužských těl se&nbsp;mi&nbsp;dělalo nanic, cítil jsem z&nbsp;nich odér brutality a&nbsp;zabijáctví. Už&nbsp;jen tím pachem mě&nbsp;soupeři vyháněli z&nbsp;ringu, své ústupy jsem omlouval jednou alergickými záchvaty, podruhé náhlým krvácením z&nbsp;nosu. Moji budoucí kolegové mi&nbsp;naháněli strach, mučil jsem se&nbsp;představami, co&nbsp;jejich zuřivost dokáže natropit. Tak snadno se&nbsp;vymkne z&nbsp;područí soucitu, svědomí a&nbsp;zdravého rozumu! Kohout, býk, beran a&nbsp;pes, to&nbsp;byly čtyři kategorie, do&nbsp;kterých jsem řadil bojovníky na&nbsp;smrdutých žíněnkách, sleduje je&nbsp;z&nbsp;povzdálí s&nbsp;kapesníkem u&nbsp;nosu. Už&nbsp;se&nbsp;mi&nbsp;vůbec nezamlouvalo, že&nbsp;se&nbsp;mám z&nbsp;vlastní vůle stát jedním z&nbsp;nich.</span></p>
          <p class="chunk" data-nb-ref-number="15" data-nb-words="49" data-nb-chars="291"><span class="idea" data-nb-ref-number="18" id="idea18" data-nb-words="49" data-nb-chars="291">Cestu k&nbsp;ostatním mi&nbsp;opět, jako už&nbsp;tolikrát předtím, zahradilo mé&nbsp;jméno. Jak jsem předpokládal, brzy se&nbsp;stalo terčem vtipů. Někteří kadeti sice vyšli vstříc mému přání a&nbsp;oslovovali mě&nbsp;K., ale ani ti&nbsp;mě&nbsp;nebrali vážně. Sebevědomí se&nbsp;znovu začalo někam vytrácet, unikalo mi&nbsp;jako voda mezi prsty.</span></p>
          <p class="chunk" data-nb-ref-number="16" data-nb-words="78" data-nb-chars="456"><span class="idea" data-nb-ref-number="19" id="idea19" data-nb-words="78" data-nb-chars="456">Aby toho nebylo dost, vysloužil jsem si&nbsp;stejnou přezdívku jako před lety na&nbsp;studentské koleji. Stalo se&nbsp;to&nbsp;čirou náhodou, ale když na&nbsp;to teď myslím, napadá mě, že&nbsp;jsem si&nbsp;to&nbsp;zavinil sám. Od&nbsp;školních let jsem nenáviděl hromadné sprchování, při pohledu na&nbsp;nahé spolužáky jsem si&nbsp;nedokázal nevybavit hromadnou exkurzi na&nbsp;jatka a&nbsp;hned po&nbsp;ní scény z&nbsp;dokumentárních filmů o&nbsp;Osvětimi. A&nbsp;když už&nbsp;přece jen nebylo vyhnutí, sprchoval jsem se&nbsp;s&nbsp;pevně zavřenýma očima.</span></p>
          <p class="chunk" data-nb-ref-number="17" data-nb-words="57" data-nb-chars="362"><span class="idea" data-nb-ref-number="20" id="idea20" data-nb-words="57" data-nb-chars="362">Také v&nbsp;policejní akademii jsem se&nbsp;obsazeným umývárnám po&nbsp;cvičení vyhýbal a&nbsp;myl se&nbsp;až&nbsp;doma. Nebylo to&nbsp;příjemné, ale rozhodně příjemnější než pohled na&nbsp;bílou kůži lidských těl, pod proudem vody ohavně zarudlou. Paření štětin jak z&nbsp;obrázku naivního malíře. A&nbsp;přitom poslouchat ty&nbsp;stokrát omydlené hrubosti, co&nbsp;nemohou chybět při žádné společné lázni drsných chlapů.</span></p>
          <p class="chunk" data-nb-ref-number="18" data-nb-words="126" data-nb-chars="744"><span class="idea" data-nb-ref-number="21" id="idea21" data-nb-words="126" data-nb-chars="744">Jednou jsem si&nbsp;počkal, až&nbsp;všichni odejdou, a&nbsp;v&nbsp;domnění, že&nbsp;se&nbsp;můžu umýt v&nbsp;klidu a&nbsp;o&nbsp;samotě, vstoupil jsem do&nbsp;podzemních sprch, zabalen jen do&nbsp;dlouhé osušky. Příliš pozdě jsem seznal, že&nbsp;tam někdo zůstal: pod jediným sloupem vody se&nbsp;v&nbsp;páře bělaly tři mužské postavy. Zpozorovali mě, jejich náhlá strnulost prozrazovala úlek. V&nbsp;tlumeném oranžovém světle nebylo z&nbsp;té vzdálenosti zřetelné, co&nbsp;tam ti&nbsp;tři prováděli, a&nbsp;já byl v&nbsp;tu chvíli rád, že&nbsp;mě&nbsp;tím nebude trýznit svědomí, policajt pronásledující <em>mě</em> za&nbsp;poklesky druhých. Trojice pod sprchou se&nbsp;při pohledu na&nbsp;bíle přistrojený přízrak vyděsila. Potom, když napětí opadlo, se&nbsp;jeden z&nbsp;těch tří zachechtal a&nbsp;řekl: „Došláp si&nbsp;na&nbsp;nás Koniáš.“ Přezdívka to&nbsp;byla nevhodná; snad proto se&nbsp;tak rychle ujala.</span></p>
          <p class="chunk" data-nb-ref-number="19" data-nb-words="63" data-nb-chars="395"><span class="idea" data-nb-ref-number="22" id="idea22" data-nb-words="63" data-nb-chars="395">Dalekohled jsem prodal. Přestal jsem putovat po&nbsp;pražských kostelích, nezbýval na&nbsp;to čas. Bylo mi&nbsp;to&nbsp;líto, a&nbsp;zároveň jsem věděl, jak je&nbsp;takové chování u&nbsp;policisty výstřední; přílišný výsměch mi&nbsp;mohl zabránit v&nbsp;uskutečnění tajného plánu sebezničení. Bylo lepší schovat se&nbsp;do&nbsp;uniformy, po&nbsp;službě chodit na&nbsp;pivo a&nbsp;předstírat zájem o&nbsp;fotbal, a&nbsp;přitom celý čas čekat na&nbsp;příležitost tragicky vyniknout.</span></p>
          <p class="chunk" data-nb-ref-number="20" data-nb-words="62" data-nb-chars="402"><span class="idea" data-nb-ref-number="23" id="idea23" data-nb-words="62" data-nb-chars="402">Na&nbsp;mou žádost mě&nbsp;přidělili na&nbsp;Nové Město, do&nbsp;jeho horní části, té&nbsp;podivuhodné oblasti mezi ulicemi Žitnou, Sokolskou, Horskou a&nbsp;Vyšehradskou. Navíc jsem dostal na&nbsp;starost Karlovo náměstí a&nbsp;pásmo táhnoucí se&nbsp;od&nbsp;Emauz k&nbsp;Fügnerovu náměstí, od&nbsp;Hrobce ke&nbsp;Karlovu. Mým zamilovaným koutem však zůstávalo okolí Větrovského vrchu, snad proto, že&nbsp;ve&nbsp;mně tato místa budila záhadný, rozumem nevysvětlitelný strach.</span></p>
          <p class="chunk" data-nb-ref-number="21" data-nb-words="134" data-nb-chars="912"><span class="idea" data-nb-ref-number="24" id="idea24" data-nb-words="134" data-nb-chars="912">Zločin se&nbsp;tenkrát těmto místům vyhýbal, změna nastala až&nbsp;po&nbsp;případu viselce ve&nbsp;zvonici, možná už&nbsp;po&nbsp;katastrofě s&nbsp;inženýrkou Pendelmanovou. Ale dokud jsem o&nbsp;ženě toho jména neměl ponětí, v&nbsp;ospalých uličkách kolem špitálu stejně jako ve&nbsp;stínu tří gotických kostelů, Karlova, Apolinářova a&nbsp;Kateřinina, mi&nbsp;bývala příjemně dlouhá chvíle. Za&nbsp;hezkých dnů jsem si&nbsp;ji&nbsp;krátil prohlížením novoměstských domů. A&nbsp;znovu mi&nbsp;jasně vyvstala před očima veškerá ubohost moderny, její němost, neschopnost komunikace, tak silně kontrastující s&nbsp;hrstkou starých kostelů, skromných, a&nbsp;přece nedostižných uměleckých děl. Tudy do&nbsp;mě vstupoval nový smutek. Utíkal jsem před ním na&nbsp;stráně nad Albertovem, nikdy nezastavěné, zachované v&nbsp;původní, neposkvrněné podobě. Hledal jsem výhonky zplanělé révy u&nbsp;středověkých hradeb, scházel jsem po&nbsp;liduprázdných schodech ke&nbsp;slupskému kostelíku a&nbsp;obdivoval panorama Větrova a&nbsp;Karlova odspoda z&nbsp;údolí.</span></p>
          <p class="chunk" data-nb-ref-number="22" data-nb-words="123" data-nb-chars="718"><span class="idea" data-nb-ref-number="25" id="idea25" data-nb-words="123" data-nb-chars="718">V&nbsp;místě s&nbsp;temnou minulostí, kde kdysi stávala Boží muka a&nbsp;páchaly se&nbsp;tam strašné vraždy, jsem odřízl osamělý výhonek révy lnoucí ke&nbsp;gotickému zdivu; odňal jsem ho&nbsp;jeho prostředí a&nbsp;přenesl do&nbsp;svého podnájmu, kde jsem jej zasadil do&nbsp;květináče a&nbsp;podepřel mřížkou ze&nbsp;svázaných špejlí. K&nbsp;mým šáchorům, podivcům a&nbsp;azalkám tak přibyla rostlina, jíž připadlo mezi těmi vzácnými exoty zvláštní místo: zplanělá vyrostla nadivoko a&nbsp;neměl jsem ponětí, jak ji&nbsp;zušlechtit, aby se&nbsp;udržela při životě. Naučil jsem se&nbsp;ji&nbsp;pozorovat po&nbsp;dlouhé hodiny, až&nbsp;jsem nabyl dojmu, že&nbsp;ji&nbsp;vidím růst. Fascinovalo mě, jak je&nbsp;mi&nbsp;podobná. O&nbsp;její přežití jsem velmi stál, a&nbsp;když se&nbsp;začínalo zdát, že&nbsp;neuvadne, přenesla se&nbsp;její touha po&nbsp;životě i&nbsp;na&nbsp;mne.</span></p>
          <p class="chunk" data-nb-ref-number="23" data-nb-words="196" data-nb-chars="1156"><span class="idea" data-nb-ref-number="26" id="idea26" data-nb-words="196" data-nb-chars="1156">Život se&nbsp;opět stal vzácným, chuť zbůhdarma jej utratit úplně vyprchala. Čím víc jsem si&nbsp;ho&nbsp;cenil, tím víc jsem trpěl při pohledu na&nbsp;životy zmařené. Nelitoval jsem však jen životů lidských&nbsp;– noviny jsem nečetl a&nbsp;ve&nbsp;službě jsem se&nbsp;až&nbsp;do&nbsp;loňského podzimu nesetkal s&nbsp;vraždou&nbsp;–, ale želel jsem životů domů, očí, uší a&nbsp;jazyků města, které vyrvala a&nbsp;probodala nenávist Čechů k&nbsp;paměti. Chodil jsem ulicemi, jimž amputovali paměť, a&nbsp;v&nbsp;tiché hrůze míjel nové stavby, jež tak spolehlivě zaručují zapomnění. Začal jsem se&nbsp;pídit po&nbsp;všem, co&nbsp;zbylo po&nbsp;kamenných obyvatelích města, rozbitých na&nbsp;stavební materiál. Zůstala po&nbsp;nich jen jména. U&nbsp;Rychlebů, U&nbsp;Vokáčů, Česká koruna. U&nbsp;Města Žatce, U&nbsp;Kamenného stolu&nbsp;– všechny jsou pryč. Ani Fišpanka není, a&nbsp;Mediolan jakbysmet. A&nbsp;nenašel jsem Černou čubku ani domeček Na&nbsp;Hřebínku. Adresa U&nbsp;Žáků neznámá. A&nbsp;nezvěstných přibývalo. U&nbsp;Klempířů, U&nbsp;Poláků, U&nbsp;Košťálů, U&nbsp;Tabů, U&nbsp;Šviků a&nbsp;U&nbsp;Podušků, všude se&nbsp;staly strašné vraždy, a&nbsp;nikdo je&nbsp;nemstil, nikdo netrestal! Černý dům neslyší, Zlatý lev nevidí, Tři hroby mlčí. Nesvítí U&nbsp;Slivenských, U&nbsp;Dvořeckých, U&nbsp;Šerychů, U&nbsp;Kozlů ani V&nbsp;Krámcích, nepečou U&nbsp;Zlaté žemle, nestáčí U&nbsp;Jablečníků.</span></p>
          <p class="chunk" data-nb-ref-number="24" data-nb-words="71" data-nb-chars="429"><span class="idea" data-nb-ref-number="27" id="idea27" data-nb-words="71" data-nb-chars="429">Tam všude se&nbsp;bydlelo, tam všude se&nbsp;žily životy, na&nbsp;které nesmíme zapomenout. A&nbsp;přece si&nbsp;troufli srovnat je&nbsp;se&nbsp;zemí a&nbsp;vyhladit z&nbsp;paměti, nahradili je&nbsp;budovami, v&nbsp;nichž se&nbsp;na&nbsp;konci dvacátého věku už&nbsp;ani nebydlí. Bankovní úředník nesnese, aby ses mu&nbsp;procházel nad hlavou, do&nbsp;horního podlaží si&nbsp;raději nastěhuje počítací stroje. V&nbsp;bohatých nových domech bydlí bankovky a&nbsp;mince, v&nbsp;těch chudších regály, počítače a&nbsp;rychlovarné konvice.</span></p>
          <p class="chunk" data-nb-ref-number="25" data-nb-words="17" data-nb-chars="106"><span class="idea" data-nb-ref-number="28" id="idea28" data-nb-words="17" data-nb-chars="106">Ozbrojen a&nbsp;v&nbsp;uniformě pochodoval cínový vojáček křížem krážem Novým Městem a&nbsp;držel tryznu za&nbsp;zmizelé domy.</span></p>
          <p class="chunk" data-nb-ref-number="26" data-nb-words="9" data-nb-chars="50"><span class="idea" data-nb-ref-number="29" id="idea29" data-nb-words="9" data-nb-chars="50">U&nbsp;Zlatého křížku, U&nbsp;Zlatého klínu, U&nbsp;Zlatého kola.</span></p>
          <p class="chunk" data-nb-ref-number="27" data-nb-words="7" data-nb-chars="45"><span class="idea" data-nb-ref-number="30" id="idea30" data-nb-words="7" data-nb-chars="45">U&nbsp;Huspeků, U&nbsp;Krejcárků, U&nbsp;Čtrnácti pomocníků.</span></p>
          <p class="chunk" data-nb-ref-number="28" data-nb-words="7" data-nb-chars="30"><span class="idea" data-nb-ref-number="31" id="idea31" data-nb-words="7" data-nb-chars="30">U&nbsp;Kavků, U&nbsp;Džberu a&nbsp;U&nbsp;Točenic.</span></p>
          <p class="chunk" data-nb-ref-number="29" data-nb-words="7" data-nb-chars="41"><span class="idea" data-nb-ref-number="32" id="idea32" data-nb-words="7" data-nb-chars="41">U&nbsp;Švantlů, U&nbsp;Studničků, U&nbsp;Červeného pole.</span></p>
          <p class="chunk" data-nb-ref-number="30" data-nb-words="6" data-nb-chars="44"><span class="idea" data-nb-ref-number="33" id="idea33" data-nb-words="6" data-nb-chars="44">U&nbsp;Zámečníků, U&nbsp;Voplateníčků, U&nbsp;Karabinských.</span></p>
          <p class="chunk" data-nb-ref-number="31" data-nb-words="9" data-nb-chars="45"><span class="idea" data-nb-ref-number="34" id="idea34" data-nb-words="9" data-nb-chars="45">U&nbsp;Bílého vola, U&nbsp;Bílého jelínka, U&nbsp;Bílé růže.</span></p>
          <p class="chunk" data-nb-ref-number="32" data-nb-words="3" data-nb-chars="20"><span class="idea" data-nb-ref-number="35" id="idea35" data-nb-words="3" data-nb-chars="20">U&nbsp;Černého mouřenína.</span></p>
          <p class="chunk" data-nb-ref-number="33" data-nb-words="11" data-nb-chars="60"><span class="idea" data-nb-ref-number="36" id="idea36" data-nb-words="11" data-nb-chars="60">U&nbsp;Modrých raků, U&nbsp;Tří vlaštovek, U&nbsp;Pravdů, U&nbsp;Slovanské lípy.</span></p>
          <p class="chunk" data-nb-ref-number="34" data-nb-words="7" data-nb-chars="42"><span class="idea" data-nb-ref-number="37" id="idea37" data-nb-words="7" data-nb-chars="42">U&nbsp;Koláčníků, U&nbsp;Kominíčků a&nbsp;U&nbsp;Zahrádeckých.</span></p>
          <p class="chunk" data-nb-ref-number="35" data-nb-words="3" data-nb-chars="12"><span class="idea" data-nb-ref-number="38" id="idea38" data-nb-words="3" data-nb-chars="12">A&nbsp;U&nbsp;Dobrých.</span></p>
          <p class="chunk" data-nb-ref-number="36" data-nb-words="3" data-nb-chars="15"><span class="idea" data-nb-ref-number="39" id="idea39" data-nb-words="3" data-nb-chars="15">A&nbsp;U&nbsp;Pekelských.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>