<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXI">
    <meta name="apple-mobile-web-app-capable" content="yes">
    <title>XXI</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miloš Urban: Sedmikostelí">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Sedmikostelí">
    <meta property="og:title" content="Sedmikostelí">
    <meta property="og:type" content="book">
    <meta property="og:book:author" content="Miloš Urban">
    <meta property="twitter:title" content="Miloš Urban: Sedmikostelí">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./sedmikosteli_026.html">
    <link rel="next" href="./sedmikosteli_028.html">
    <meta name="nb-order" content="23">
    <link rel="self" href="sedmikosteli_027.html">
    <meta name="nb-identifier" content="urban-sedmikosteli-f041946">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3177" data-nb-chars="19694">
    <nav role="doc-toc">
      <ul class="plain section">
        <li><a href="sedmikosteli_005.html">Slovo autora</a></li>
        <li><a href="sedmikosteli_006.html">Citáty</a></li>
        <li><a href="sedmikosteli_007.html">I</a></li>
        <li><a href="sedmikosteli_008.html">II</a></li>
        <li><a href="sedmikosteli_009.html">III</a></li>
        <li><a href="sedmikosteli_010.html">IV</a></li>
        <li><a href="sedmikosteli_011.html">V</a></li>
        <li><a href="sedmikosteli_012.html">VI</a></li>
        <li><a href="sedmikosteli_013.html">VII</a></li>
        <li><a href="sedmikosteli_014.html">VIII</a></li>
        <li><a href="sedmikosteli_015.html">IX</a></li>
        <li><a href="sedmikosteli_016.html">X</a></li>
        <li><a href="sedmikosteli_017.html">XI</a></li>
        <li><a href="sedmikosteli_018.html">XII</a></li>
        <li><a href="sedmikosteli_019.html">XIII</a></li>
        <li><a href="sedmikosteli_020.html">XIV</a></li>
        <li><a href="sedmikosteli_021.html">XV</a></li>
        <li><a href="sedmikosteli_022.html">XVI</a></li>
        <li><a href="sedmikosteli_023.html">XVII</a></li>
        <li><a href="sedmikosteli_024.html">XVIII</a></li>
        <li><a href="sedmikosteli_025.html">XIX</a></li>
        <li><a href="sedmikosteli_026.html">XX</a></li>
        <li><a href="sedmikosteli_027.html">XXI</a></li>
        <li><a href="sedmikosteli_028.html">XXII</a></li>
        <li><a href="sedmikosteli_029.html">XXIII</a></li>
        <li><a href="sedmikosteli_030.html">XXIV</a></li>
        <li><a href="sedmikosteli_031.html">EPILOG</a></li>
        <li><a href="sedmikosteli_032.html">Poděkování</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XXI</span></h1>
        <section>
          <p class="chunk" data-nb-ref-number="2" data-nb-words="5" data-nb-chars="34"><span class="idea" data-nb-ref-number="2" id="idea2" data-nb-words="2" data-nb-chars="17">Kopyt klopýtavých<br></span>
            <span class="idea" data-nb-ref-number="3" id="idea3" data-nb-words="3" data-nb-chars="17">zněl tam umíráček</span>
          </p>
          <p class="chunk" data-nb-ref-number="3" data-nb-words="3" data-nb-chars="14"><span class="idea" data-nb-ref-number="4" id="idea4" data-nb-words="3" data-nb-chars="14">— O. Mikulášek</span></p>
        </section>
        <section>
          <p class="chunk" data-nb-ref-number="4" data-nb-words="110" data-nb-chars="690"><span class="idea" data-nb-ref-number="5" id="idea5" data-nb-words="110" data-nb-chars="690">První dva adventní týdny byly na&nbsp;blátě. Žitnou a&nbsp;Ječnou se&nbsp;na&nbsp;náměstí vevalily potoky hnědočerné břečky a&nbsp;vřinuly se&nbsp;do&nbsp;parku, který zpustošily jako jarní povodeň. Černé kmeny akátů stály v&nbsp;hlubokých kalužích, spojujících se&nbsp;v&nbsp;protáhlá jezírka, a&nbsp;jejich odraz se&nbsp;v&nbsp;nich strašidelně lámal. Podél křovin ve&nbsp;spodní polovině náměstí se&nbsp;navrstvilo steklé bahno a&nbsp;vytvořilo hráz, která dala vzniknout dvěma rozsáhlým rybníčkům, zabraňujícím průchod touto částí sadů každému, kdo nepřišel ve&nbsp;vysokých holínkách. A&nbsp;z&nbsp;nebe se&nbsp;na&nbsp;město spouštěly další opony deště, ještě hustší a&nbsp;šedší než předchozí, jako by&nbsp;svatý Petr chtěl zakrýt hrůzné divadlo, v&nbsp;něž se&nbsp;Praha proměnila na&nbsp;sklonku dvacátého věku.</span></p>
          <p class="chunk" data-nb-ref-number="5" data-nb-words="220" data-nb-chars="1371"><span class="idea" data-nb-ref-number="6" id="idea6" data-nb-words="220" data-nb-chars="1371">V&nbsp;přímé lince vozovky z&nbsp;Ječné do&nbsp;Resslovy nemělo vodu co&nbsp;zastavit a&nbsp;prohnala se&nbsp;tudy jako říčním korytem. Když opadla, ukázalo se, že&nbsp;jáma v&nbsp;silnici je&nbsp;téměř dvakrát tak velká než předtím. Odér hniloby se&nbsp;trochu zmírnil, protože klášterní sklepení byla zatopena, ale z&nbsp;ulice se&nbsp;ztratily všechny závory, které byly až&nbsp;do&nbsp;oblevy rozestavené kolem místa havárie. Zmizely v&nbsp;díře i&nbsp;se spojovacími lany, výstražnými dopravními značkami a&nbsp;pomrkávajícími žlutými světly. Řidiči v&nbsp;projíždějících autech si&nbsp;ani v&nbsp;nejmenším nepřipouštěli hrozící nebezpečí; když viděli, co&nbsp;se&nbsp;černá v&nbsp;asfaltce před nimi, objeli místo po&nbsp;chodníku a&nbsp;pokračovali dál. Než stačila policie ulici uzavřít, doplatil na&nbsp;svou troufalost taxikář, který odmítl čekat ve&nbsp;frontě a&nbsp;pokusil se&nbsp;objet jámu z&nbsp;druhé strany, po&nbsp;chodníku před kostelem svatých Cyrila a&nbsp;Metoděje. Jeho bachratý volkswagen se&nbsp;jen taktak prosmýkl kolem kráteru a&nbsp;eskamotér zastavil, aby udělal na&nbsp;řidiče čekající ve&nbsp;frontě na&nbsp;opačné straně vítězné gesto. Jeho obličej připomínal vepřový ovar, když se&nbsp;rozzářil úsměvem vítězného závodníka. V&nbsp;ten ráz se&nbsp;automobil propadl a&nbsp;na&nbsp;silnici vyšplíchl gejzír hnědé vody. Po&nbsp;taxíku, stejně jako po&nbsp;chodníku byla veta, hladová díra roztáhla chřtán a&nbsp;spolykala vše, co&nbsp;jí&nbsp;přišlo do&nbsp;cesty. Ze&nbsp;zdi kostela se&nbsp;do&nbsp;hlubiny zřítily vyvalené cihly, zel v&nbsp;ní čerstvý, asi metr vysoký otvor. Nika pro pomníček.</span></p>
          <p class="chunk" data-nb-ref-number="6" data-nb-words="39" data-nb-chars="260"><span class="idea" data-nb-ref-number="7" id="idea7" data-nb-words="39" data-nb-chars="260">Tyto podrobnosti mi&nbsp;vylíčil Záhir, který v&nbsp;době události vyměřoval spolu s&nbsp;geodety přesnou polohu jámy. Hlas, jímž se&nbsp;mnou do&nbsp;telefonu mluvil, byl posmutnělý, protože neštěstí podle něj napomůže Barnabášově skupině a&nbsp;usnadní přijetí „betonové“ cesty k&nbsp;nápravě.</span></p>
          <p class="chunk" data-nb-ref-number="7" data-nb-words="61" data-nb-chars="372"><span class="idea" data-nb-ref-number="8" id="idea8" data-nb-words="61" data-nb-chars="372">Na&nbsp;druhý den taxík vytáhli jeřábem hasiči. Nepropadl se&nbsp;tak hluboko jako avie, udržela ho&nbsp;gotická klenba jednoho sklepa. Byl plný vody, jen řidič chyběl. Buď z&nbsp;auta vypadl, nebo stačil vylézt, ale spadl hloub do&nbsp;zatopené části a&nbsp;zahynul. Nyní byla celá ulice z&nbsp;obou stran uzavřena a&nbsp;do&nbsp;nebezpečného prostoru vjížděla jen auta silniční správy, technických služeb a&nbsp;policie.</span></p>
          <p class="chunk" data-nb-ref-number="8" data-nb-words="73" data-nb-chars="422"><span class="idea" data-nb-ref-number="9" id="idea9" data-nb-words="73" data-nb-chars="422">Setkal jsem se&nbsp;s&nbsp;inženýrem u&nbsp;jámy a&nbsp;málem bych ho&nbsp;byl nepoznal. Byl ještě skleslejší, než napovídal jeho hlas v&nbsp;telefonu. Oznámil mi, že&nbsp;se&nbsp;v&nbsp;noci sešla u&nbsp;primátora rada a&nbsp;prakticky schválila rychlou variantu. Belhal se&nbsp;s&nbsp;francouzskými holemi podél zátarasů jako invalida, veterán z&nbsp;války na&nbsp;Blízkém východě. Černý knír, dřív naježený jako kartáč na&nbsp;boty, mu&nbsp;zplihle visel od&nbsp;nosu a&nbsp;hrozilo, že&nbsp;co&nbsp;nevidět skápne na&nbsp;kabát.</span></p>
          <p class="chunk" data-nb-ref-number="9" data-nb-words="55" data-nb-chars="303"><span class="idea" data-nb-ref-number="10" id="idea10" data-nb-words="55" data-nb-chars="303">„To je&nbsp;trest,“ říkal Záhir pološeptem a&nbsp;šilhal na&nbsp;mě krví podlitýma, nevyspalýma očima, „trest za&nbsp;to sídliště. Věděl jsem, že&nbsp;se&nbsp;něco děje, už&nbsp;od&nbsp;léta to&nbsp;cítím v&nbsp;kostech. I&nbsp;to zmrzačení je&nbsp;trest. I&nbsp;to, že&nbsp;mi&nbsp;Rozeta praštila telefonem. To&nbsp;mi&nbsp;ještě žádná ženská neudělala. Ale ještě to&nbsp;zkusím&nbsp;– naposled.“</span></p>
          <p class="chunk" data-nb-ref-number="10" data-nb-words="81" data-nb-chars="485"><span class="idea" data-nb-ref-number="11" id="idea11" data-nb-words="81" data-nb-chars="485">Nebylo mi&nbsp;jasné, o&nbsp;čem mluví, a&nbsp;chlácholil jsem ho, že&nbsp;do&nbsp;jara bude chodit jako dřív. Překvapilo mě, jak ho&nbsp;profesní a&nbsp;osobní neúspěch zdrtil, donchuánský inženýr byl na&nbsp;tom hůř než po&nbsp;tom přepadení. Bylo vidět, že&nbsp;se&nbsp;potřebuje vypovídat, a&nbsp;tak jsme pomalu došli do&nbsp;Václavské pasáže a&nbsp;posadili se&nbsp;v&nbsp;neosobním proskleném baru, nesmyslně osvětleném ostrými zářivkami. Každý, kdo procházel pasáží, nás tam měl jako na&nbsp;dlani. Záhirovi to&nbsp;podle všeho nevadilo. Ihned se&nbsp;pustil do&nbsp;vyprávění.</span></p>
          <p class="chunk" data-nb-ref-number="11" data-nb-words="123" data-nb-chars="697"><span class="idea" data-nb-ref-number="12" id="idea12" data-nb-words="123" data-nb-chars="697">Začal Rozetou. Stačil jediný nevinný telefonát, aby si&nbsp;ji&nbsp;znepřátelil; nedovede si&nbsp;to&nbsp;vysvětlit. Znali se&nbsp;od&nbsp;vidění, začal jí&nbsp;vykládat o&nbsp;své práci v&nbsp;domnění, že&nbsp;to&nbsp;na&nbsp;ni udělá dojem. Několikrát zdůraznil, že&nbsp;je&nbsp;architekt. Suše se&nbsp;ho&nbsp;zeptala, co&nbsp;postavil. Byl tak zaskočený, že&nbsp;jí&nbsp;začal jmenovat projekty, na&nbsp;kterých se&nbsp;podílel. Nestačil ani dopovědět a&nbsp;přerušil ho&nbsp;ostrý hysterický smích. Nato bez dalšího slova zavěsila. Řekl jsem, že&nbsp;ani mně se&nbsp;s&nbsp;Rozetou nejedná snadno a&nbsp;tato krásná dívka je&nbsp;pro mě&nbsp;záhadou stejně jako pro něj, a&nbsp;dodal jsem, že&nbsp;jediný, kdo to&nbsp;s&nbsp;ní umí, je&nbsp;Matyáš Gmünd, rytíř z&nbsp;Lübecku. Po&nbsp;těch slovech Záhir ještě víc posmutněl. Mocně se&nbsp;napil a&nbsp;rozhovořil se&nbsp;o&nbsp;své minulosti.</span></p>
          <p class="chunk" data-nb-ref-number="12" data-nb-words="69" data-nb-chars="413"><span class="idea" data-nb-ref-number="13" id="idea13" data-nb-words="69" data-nb-chars="413">Vysvětlil mi, že&nbsp;jsou s&nbsp;Barnabášem velcí rivalové už&nbsp;několik let. Vždycky tomu tak nebylo, asi před patnácti lety společně pracovali v&nbsp;ateliéru a&nbsp;podíleli se&nbsp;na&nbsp;několika skupinových projektech. Šlo vesměs o&nbsp;sídliště. Pak někdo přišel s&nbsp;projektem, který byl špatný. Po&nbsp;realizaci stavby přišlo několik lidí o&nbsp;život. Všichni, kdo se&nbsp;na&nbsp;tom podíleli, si&nbsp;dosud kryjí záda a&nbsp;mlčí o&nbsp;tom, přestože je&nbsp;věc dávno promlčena.</span></p>
          <p class="chunk" data-nb-ref-number="13" data-nb-words="57" data-nb-chars="333"><span class="idea" data-nb-ref-number="14" id="idea14" data-nb-words="57" data-nb-chars="333">Hleděl jsem na&nbsp;toho sympatického znalce života a&nbsp;nemohl ho&nbsp;poznat. Nikdy bych nečekal, že&nbsp;se&nbsp;v&nbsp;jeho osobní historii vyskytuje krvavé tajemství. Obrátil do&nbsp;sebe už&nbsp;čtvrtou sklenku jakéhosi likéru a&nbsp;výraz jeho tváře byl čím dál tím zoufalejší. Vyzval jsem ho, aby mi&nbsp;vypověděl vše o&nbsp;těch vadných projektech, a&nbsp;on to&nbsp;bez rozpaků udělal.</span></p>
          <p class="chunk" data-nb-ref-number="14" data-nb-words="232" data-nb-chars="1526"><span class="idea" data-nb-ref-number="15" id="idea15" data-nb-words="232" data-nb-chars="1526">Jednalo se&nbsp;o&nbsp;řadu panelových domů na&nbsp;pražském sídlišti Opatov. Ateliér navrhl jakýsi nový protipožární systém, používající materiál vyráběný firmou, s&nbsp;jejímž ředitelem se&nbsp;Barnabáš dobře znal. Systém fungoval bezvadně, ale v&nbsp;bloku, kde byl použit, začali umírat lidé. Na&nbsp;rakovinu. Včetně malých dětí. Ten blok ještě stojí, pronesl téměř neslyšně Záhir a&nbsp;zaryl pohled do&nbsp;umělohmotného barpultu. K&nbsp;úmrtí už&nbsp;tam nedochází, protože účinný protipožární materiál, který jejich projektová skupina prosadila, se&nbsp;za&nbsp;čas vyzářil. V&nbsp;osmdesátých letech na&nbsp;jejich experiment doplatilo devatenáct lidí, jedenáct z&nbsp;nich nezletilých. O&nbsp;aféře se&nbsp;v&nbsp;odborných kruzích vědělo, ale nesmělo se&nbsp;o&nbsp;ní mluvit. Mlčeli ti, kteří to&nbsp;spáchali, i&nbsp;ti, kteří to&nbsp;schválili. Některé jsem prý možná znal. Jednotliví účastníci se&nbsp;začali jeden druhému vyhýbat, a&nbsp;aby ulehčili svědomí, pokoutně svalovali vinu na&nbsp;druhé. Barnabáš a&nbsp;Záhir prý nejsou jediní ze&nbsp;skupiny, kteří k&nbsp;sobě pocítili odpor. Nejdříve přestali spolupracovat a&nbsp;každý si&nbsp;našel nové místo. Pak spolu začali soupeřit. Mladší Záhir byl úspěšnější co&nbsp;do&nbsp;počtu uskutečněných staveb, Barnabáš však jako vysoký úředník nashromáždil ve&nbsp;svých rukou moc. Na&nbsp;vadný projekt a&nbsp;jeho následky se&nbsp;snažili zapomenout stejně jako ostatní provinilci. Jeden z&nbsp;nich se&nbsp;se&nbsp;svým svědomím nikdy nesmířil. Jednoho podzimního večera v&nbsp;sedmaosmdesátém roce donesl do&nbsp;zatáčky za&nbsp;smíchovským nádražím pruhovanou duchnu, ustlal si&nbsp;na&nbsp;kolejích a&nbsp;uložil se&nbsp;ke&nbsp;spánku. Lokomotiva, která přes něj zacouvala do&nbsp;depa, ho&nbsp;neprobudila.</span></p>
          <p class="chunk" data-nb-ref-number="15" data-nb-words="27" data-nb-chars="146"><span class="idea" data-nb-ref-number="16" id="idea16" data-nb-words="27" data-nb-chars="146">„Ten dopis,“ zakončil Záhir svůj truchlivý monolog, „ten anonym, co&nbsp;jsem dostal, je&nbsp;důkaz, že&nbsp;o&nbsp;tom někdo ví. Někdo, kdo si&nbsp;nás za&nbsp;to chce podat.“</span></p>
          <p class="chunk" data-nb-ref-number="16" data-nb-words="37" data-nb-chars="240"><span class="idea" data-nb-ref-number="17" id="idea17" data-nb-words="37" data-nb-chars="240">Rozpomněl jsem se&nbsp;na&nbsp;dětské kresbičky v&nbsp;anonymním dopise, na&nbsp;domečky, kterým chyběla střecha. A&nbsp;pochopil jsem, proč jsou takové nedodělané. Střecha jim chyběla jen zdánlivě. Ve&nbsp;skutečnosti ji&nbsp;měly, ale divnou, takovou, co&nbsp;se&nbsp;nedá nakreslit.</span></p>
          <p class="chunk" data-nb-ref-number="17" data-nb-words="6" data-nb-chars="47"><span class="idea" data-nb-ref-number="18" id="idea18" data-nb-words="6" data-nb-chars="47">Baráčky s&nbsp;placatou střechou. Baráčky paneláčky.</span></p>
          <p class="chunk" data-nb-ref-number="18" data-nb-words="75" data-nb-chars="466"><span class="idea" data-nb-ref-number="19" id="idea19" data-nb-words="75" data-nb-chars="466">Ještě třikrát jsem rytíři z&nbsp;Lübecku dělal doprovod a&nbsp;zároveň společnost, ale takové jako dřív už&nbsp;to&nbsp;mezi námi nebylo. Důvěrnost a&nbsp;přátelství byly pryč, vystřídal je&nbsp;smutek a&nbsp;špatná nálada. Zdrojem trudnomyslnosti nyní nebyla žádná budova a&nbsp;její truchlivý stav, nýbrž, jak jsem vytušil, má&nbsp;neochota promluvit ve&nbsp;stavu vytržení. Dával jsem si&nbsp;dobrý pozor, abych se&nbsp;držel v&nbsp;dostatečné vzdálenosti od&nbsp;prastarých chrámových zdí a&nbsp;sahal jen na&nbsp;to, co&nbsp;je&nbsp;prokazatelně nové.</span></p>
        </section>
        <section>
          <p class="chunk" data-nb-ref-number="19" data-nb-words="189" data-nb-chars="1318"><span class="idea" data-nb-ref-number="20" id="idea20" data-nb-words="189" data-nb-chars="1318">Emauzský kostel zasvěcený Panně Marii, svatému Jeronýmovi, Vojtěchovi, Prokopovi a&nbsp;Cyrilovi s&nbsp;Metodějem, původně gotický trojlodní a&nbsp;trojchórový chrám vysvěcený roku 1372 za&nbsp;účasti císaře Karla, dávno ztratil svou strohou krásu vertikály křižující se&nbsp;s&nbsp;horizontálami a&nbsp;utrpěl ve&nbsp;své dlouhé historii řadu bolestivých přestaveb. Nejhorší ránu mu&nbsp;zasadila barokní úprava v&nbsp;sedmnáctém století, při níž kostel sice dostal dvě mohutné věže, které v&nbsp;původních plánech chyběly, avšak počátek následujícího věku na&nbsp;ně narazil bachraté kedlubny, zcela zničiv mužský ráz stavby, jenž se&nbsp;tak hodil k&nbsp;modlitebně řádu chorvatských benediktinů, a&nbsp;dodal jí&nbsp;jiný vzhled&nbsp;– vizáž rozložité trhovkyně věstící mnichům zkázu. Na&nbsp;konci minulého století navrátili beurnští bratří kostelu gotickou tvář, ale byla to&nbsp;gotika Čechám cizí, hornoněmecká, a&nbsp;chrám, nyní se&nbsp;špičatými, ale přezdobenými věžemi a&nbsp;přehnaně vysokým trojúhelníkovým štítem, její vinou nabyl podoby opevněné městské brány nebo lepší tržnice. V&nbsp;únoru 1945 ho&nbsp;vybombardovalo spojenecké letectvo&nbsp;– ale chtějme od&nbsp;Američanů, aby rozeznali středověký chrám od&nbsp;továrny na&nbsp;zbraně&nbsp;– a&nbsp;jeho dnešní, poněkud provizorní vzhled se&nbsp;sklobetonovým štítem a&nbsp;dvěma zkříženými, na&nbsp;vrcholcích pozlacenými jehlami je&nbsp;dílem poslední přestavby, uskutečněné v&nbsp;šedesátých letech dvacátého století.</span></p>
          <p class="chunk" data-nb-ref-number="20" data-nb-words="60" data-nb-chars="429"><span class="idea" data-nb-ref-number="21" id="idea21" data-nb-words="60" data-nb-chars="429">Gmünd si&nbsp;nechal od&nbsp;profesionálního fotografa zdokumentovat interiéry a&nbsp;soustředil se&nbsp;především na&nbsp;okna v&nbsp;presbyteriu s&nbsp;vyžlebeným, nikoli jen prostě šikmým ostěním, jež jsou spolu s&nbsp;okny některých dalších novoměstských kostelů&nbsp;– Štěpána, Apolináře a&nbsp;Panny Marie na&nbsp;Slupi&nbsp;– ukázkou nejjemnějšího kamenictví vrcholné gotiky. Nikdy v&nbsp;historii se&nbsp;účelovost lépe nesnoubila s&nbsp;ornamentálností. Nikdy nebyla tato architektura překonána.</span></p>
          <p class="chunk" data-nb-ref-number="21" data-nb-words="148" data-nb-chars="934"><span class="idea" data-nb-ref-number="22" id="idea22" data-nb-words="148" data-nb-chars="934">Na&nbsp;Slovany jsem za&nbsp;rytířem chodil ve&nbsp;volných chvílích po&nbsp;střídání ve&nbsp;službě. Na&nbsp;základě rozkazu policejního náčelníka jsem střežil inženýra Barnabáše dvanáct hodin denně, pod vedením kapitána Junka, který protože mi&nbsp;nedůvěřoval, nikdy neodpočíval a&nbsp;bděl nad ohroženým stavitelem se&nbsp;mnou. Bral si&nbsp;všechny noční služby, byl k&nbsp;smrti vyčerpaný a&nbsp;pohyboval se&nbsp;jako mátoha&nbsp;– mátoha s&nbsp;prstem na&nbsp;spoušti služebního revolveru. Pokud to&nbsp;šlo, nechodil jsem mu&nbsp;na&nbsp;oči a&nbsp;jen z&nbsp;povzdálí jsem sledoval, jak velkou víru má&nbsp;tento umíněný policajt ve&nbsp;své schopnosti, ale jak pošetile si&nbsp;počíná. Dvakrát jsem ho&nbsp;přistihl, jak ve&nbsp;služebním automobilu na&nbsp;staveništi v&nbsp;Resslově ulici spí. Kdyby ho&nbsp;načapal Olejář, dostal by&nbsp;vyhazov. Myslím, že&nbsp;věděl, že&nbsp;si&nbsp;tento důstojník brousí zuby na&nbsp;jeho místo, a&nbsp;takovéto zanedbání povinností by&nbsp;bylo vhodnou záminkou, jak se&nbsp;příliš ambiciózního podřízeného zbavit. Jenomže ho&nbsp;nepřistihl a&nbsp;události se&nbsp;vyvinuly jinak.</span></p>
          <p class="chunk" data-nb-ref-number="22" data-nb-words="113" data-nb-chars="651"><span class="idea" data-nb-ref-number="23" id="idea23" data-nb-words="113" data-nb-chars="651">Ve&nbsp;středu ráno, týden poté, co&nbsp;opadla prosincová obleva, zazvonil v&nbsp;modrém pokoji telefon. Naléhavý mužský hlas, který jsem neznal, mi&nbsp;předal vzkaz od&nbsp;plukovníka Olejáře: mám se&nbsp;ihned dostavit do&nbsp;Resslovy ulice. Barnabáš na&nbsp;mě čeká u&nbsp;jámy a&nbsp;je tam sám, kapitán Junek se&nbsp;v&nbsp;noci připletl do&nbsp;nějaké rvačky a&nbsp;leží v&nbsp;nemocnici s&nbsp;rozbitou hlavou. Olejář za&nbsp;námi do&nbsp;hodiny někoho pošle a&nbsp;já, vzhledem k&nbsp;blízkosti hotelu, musím být na&nbsp;místě co&nbsp;nejdříve. Rozpomněl jsem se&nbsp;na&nbsp;jitro, kdy mě&nbsp;vyburcoval zvonek u&nbsp;dveří bytu inženýrky Pendelmanové. Mohl jsem už&nbsp;vědět, že&nbsp;není nic horšího než ukvapené ráno&nbsp;– jedno z&nbsp;těch, jimž nás naučilo zběsilé dvacáté století.</span></p>
          <p class="chunk" data-nb-ref-number="23" data-nb-words="124" data-nb-chars="820"><span class="idea" data-nb-ref-number="24" id="idea24" data-nb-words="124" data-nb-chars="820">V&nbsp;Resslově ulici jsem byl za&nbsp;deset minut. Bylo velmi chladno, jen málo nad nulou. Vládlo naprosté ticho a&nbsp;klid, i&nbsp;vítr, který tolik dní lomcoval hotelovými okny, se&nbsp;jakoby zajíkl. Ulice byla nadále v&nbsp;celé délce uzavřená, pojízdný jeřáb a&nbsp;míchačka, válcovací a&nbsp;asfaltovací vůz tiše odpočívaly pod schody ke&nbsp;svatováclavskému kostelu. Uprostřed vyplněné, čerstvě zaasfaltované jámy stála červenobílá silniční bójka, trochu nakřivo. V&nbsp;hlubině pod ní&nbsp;vzaly v&nbsp;posledním týdnu za&nbsp;své všechny cenné archeologické nálezy včetně hrobek a&nbsp;mumií mnichů; přístup k&nbsp;nim zahradily železné desky a&nbsp;široké kolejnice, tvořící masivní podzemní lešení zalité betonem. Asi dvacet metrů od&nbsp;bójky směrem k&nbsp;náměstí parkovala bílá škodovka, na&nbsp;dveřích neoznačená. Podle poznávací značky jsem usoudil na&nbsp;policejní auto. Za&nbsp;volantem nikdo neseděl.</span></p>
          <p class="chunk" data-nb-ref-number="24" data-nb-words="50" data-nb-chars="291"><span class="idea" data-nb-ref-number="25" id="idea25" data-nb-words="50" data-nb-chars="291">Čekal jsem, že&nbsp;se&nbsp;zpoza rohu každou chvíli vynoří Barnabáš, měl na&nbsp;mě čekat. Minuty plynuly jedna za&nbsp;druhou, nikde se&nbsp;nic nehýbalo, ani papíry a&nbsp;nedopalky u&nbsp;obrubníků, ani pár posledních akátových lístků, zavátých sem z&nbsp;náměstí. Přecházel jsem ulici sem a&nbsp;tam a&nbsp;co chvíli pohlédl na&nbsp;hodinky.</span></p>
          <p class="chunk" data-nb-ref-number="25" data-nb-words="47" data-nb-chars="291"><span class="idea" data-nb-ref-number="26" id="idea26" data-nb-words="47" data-nb-chars="291">A&nbsp;tu mě&nbsp;v&nbsp;půli kroku zarazil nějaký zvuk, najednou se&nbsp;rozezněl, zpočátku slabě, potom stále silněji. Pravidelné klapání, šplíchání vody a&nbsp;ozvěna obojího. Otočil jsem se, zmaten představou, že&nbsp;se&nbsp;z&nbsp;Ječné valí k&nbsp;řece další povodeň. Ale nikde nic neteklo, nikde nepracoval vodou poháněný stroj.</span></p>
          <p class="chunk" data-nb-ref-number="26" data-nb-words="35" data-nb-chars="217"><span class="idea" data-nb-ref-number="27" id="idea27" data-nb-words="35" data-nb-chars="217">A&nbsp;přece jsem to&nbsp;slyšel, znělo to&nbsp;zcela unikátně&nbsp;– jediný obraz, jejž jsem si&nbsp;dokázal spojit s&nbsp;tímto sluchovým vjemem, byla nějaká mechanika, nejspíše dřevěné kolo. Soukolí poháněné vodou. Mlýn? Dva mlýny. Nejméně dva.</span></p>
          <p class="chunk" data-nb-ref-number="27" data-nb-words="86" data-nb-chars="575"><span class="idea" data-nb-ref-number="28" id="idea28" data-nb-words="86" data-nb-chars="575">Odkud to&nbsp;může jít? Otáčel jsem se&nbsp;a&nbsp;bil se&nbsp;prokřehlými dlaněmi do&nbsp;uší, přesvědčen, že&nbsp;jde o&nbsp;halucinaci. Kde by&nbsp;se&nbsp;poblíž kostela svatých Cyrila a&nbsp;Metoděje vzala mlýnská kola? Nejbližší mlýn, který tu&nbsp;kdy stál, byl pod starou vodárenskou věží, v&nbsp;místě, kde dnes stojí budova Mánesa. Zchátralé renesanční stavby musely ve&nbsp;dvacátých letech udělat místo funkcionalistické galerii, ale paradoxně to&nbsp;zachránilo kamennou věž, včleněnou architektem do&nbsp;systému moderního komplexu. Dva mlýny, jako bych je&nbsp;viděl, spojené vysokou sedlovou střechou sahající dopolou padesátimetrové věže…</span></p>
          <p class="chunk" data-nb-ref-number="28" data-nb-words="48" data-nb-chars="263"><span class="idea" data-nb-ref-number="29" id="idea29" data-nb-words="48" data-nb-chars="263">Bójka se&nbsp;pohnula. Zamžikal jsem očima v&nbsp;domnění, že&nbsp;mě&nbsp;šálí zrak. Ale bylo to&nbsp;jasně vidět&nbsp;– dosud stála nakloněná napravo, a&nbsp;nyní se&nbsp;zváhla vlevo, sama od&nbsp;sebe, bez přispění větru, neboť vzduch byl téměř nehybný. A&nbsp;tu se&nbsp;pootočila a&nbsp;zvrátila se&nbsp;do&nbsp;původní polohy.</span></p>
          <p class="chunk" data-nb-ref-number="29" data-nb-words="81" data-nb-chars="459"><span class="idea" data-nb-ref-number="30" id="idea30" data-nb-words="81" data-nb-chars="459">Došel jsem k&nbsp;ní a&nbsp;poklekl na&nbsp;čerstvě zaschlý asfalt. Povšiml jsem si, že&nbsp;na&nbsp;bílém plastovém pruhu je&nbsp;něco namalováno&nbsp;– dětská čmáranice tří poskakujících čertů s&nbsp;vidlemi v&nbsp;rukou. Bójka se&nbsp;zachvěla; něco pod ní&nbsp;bylo. Něco živého. Abych nahlédl pod bójku, lehl jsem si&nbsp;na&nbsp;asfalt. Byl příjemně teplý. Pod červeným okrajem nebylo nic vidět. Ležel jsem v&nbsp;liduprázdné ulici a&nbsp;na&nbsp;zlomek okamžiku se&nbsp;mi&nbsp;zachtělo zavřít oči a&nbsp;v&nbsp;tom blaženém tichu a&nbsp;klidu si&nbsp;zdřímnout.</span></p>
          <p class="chunk" data-nb-ref-number="30" data-nb-words="23" data-nb-chars="136"><span class="idea" data-nb-ref-number="31" id="idea31" data-nb-words="23" data-nb-chars="136">Bójka se&nbsp;opět pootočila a&nbsp;já jsem se&nbsp;najednou díval do&nbsp;něčích očí. Patřily tváři, jež se&nbsp;skrývala pod krempou toho šaškovského klobouku.</span></p>
          <p class="chunk" data-nb-ref-number="31" data-nb-words="58" data-nb-chars="354"><span class="idea" data-nb-ref-number="32" id="idea32" data-nb-words="58" data-nb-chars="354">Vyskočil jsem, uchopil bójku oběma rukama a&nbsp;zatáhl. Ozvalo se&nbsp;zasténání, červenobílý kužel se&nbsp;mi&nbsp;vysmekl z&nbsp;dlaní. Znovu jsem za&nbsp;něj vzal, tentokrát za&nbsp;spodek, a&nbsp;trhl jím vzhůru. V&nbsp;absurdních chvílích přicházejí ty&nbsp;nejabsurdnější představy: byl ze&nbsp;mě&nbsp;dědek tahající řepu. Tolik práce jako v&nbsp;té pohádce to&nbsp;nedalo. Klobouk se&nbsp;sesmekl a&nbsp;obnažil divnou hlízu.</span></p>
          <p class="chunk" data-nb-ref-number="32" data-nb-words="90" data-nb-chars="581"><span class="idea" data-nb-ref-number="33" id="idea33" data-nb-words="90" data-nb-chars="581">Byl to&nbsp;Barnabáš, zaasfaltovaný do&nbsp;vozovky, ve&nbsp;svislé poloze zabetonovaný do&nbsp;vyplněné jámy. Pohřbený vestoje, a&nbsp;jak se&nbsp;zdálo, zaživa. Tvář vypadala jako přerostlé rajské jablko. Byla zdecimovaná a&nbsp;popálená, pokrývaly ji&nbsp;šedivé a&nbsp;černé strupy&nbsp;– zaschlé cákance cementu a&nbsp;téru. Nebožák byl v&nbsp;bezvědomí a&nbsp;očividně se&nbsp;dusil, chroptěl a&nbsp;lapal po&nbsp;dechu. Vypoulené oči měl podlité krví a&nbsp;obrácené v&nbsp;sloup. Z&nbsp;rozbitých rtů stékaly růžové sliny, ozývala se&nbsp;delirická slova. Příšerná mluvící řepa na&nbsp;černém políčku páchnoucím po&nbsp;dehtu, zvadlých růžích, shnilých pomerančích a&nbsp;připáleném mase.</span></p>
          <p class="chunk" data-nb-ref-number="33" data-nb-words="92" data-nb-chars="535"><span class="idea" data-nb-ref-number="34" id="idea34" data-nb-words="92" data-nb-chars="535">Vzpomněl jsem si&nbsp;na&nbsp;vysílačku v&nbsp;kapse kabátu. Vytáhl jsem ji, zapnul, ale promluvit jsem už&nbsp;nestačil. Pod bílým autem, jež jsem měl za&nbsp;policejní, zlobně zakvílely pneumatiky. Mechanické zvíře vyrazilo do&nbsp;útoku. Viděl jsem, že&nbsp;to&nbsp;je&nbsp;past a&nbsp;že se&nbsp;žene přímo na&nbsp;mě a&nbsp;co nevidět mě&nbsp;zabije, a&nbsp;přece jsem zůstal stát, naprosto ochromený, s&nbsp;poslední zbytečnou myšlenkou v&nbsp;hlavě: už&nbsp;nestihnu odpovědět na&nbsp;rozčilené „co je?”, jež na&nbsp;mě Olejář vyštěkl z&nbsp;vysílačky. S&nbsp;chutí bych byl odpověděl jediným slovem, a&nbsp;bylo by&nbsp;to&nbsp;věru efektní rozloučení.</span></p>
          <p class="chunk" data-nb-ref-number="34" data-nb-words="78" data-nb-chars="508"><span class="idea" data-nb-ref-number="35" id="idea35" data-nb-words="78" data-nb-chars="508">Smrt však udeřila jinde. Pár kroků přede mnou vůz prudce zabrzdil, dostal se&nbsp;do&nbsp;smyku a&nbsp;změnil směr. Se&nbsp;zablokovanými koly elegantně klouzal po&nbsp;čerstvém asfaltu. Přestože nejel závratně rychle, jeho pravá přední pneumatika narazila do&nbsp;Barnabášovy hlavy s&nbsp;účinností gilotiny. Ošklivě to&nbsp;luplo a&nbsp;hlava odletěla jako vystřelená z&nbsp;praku. Auto se&nbsp;nezastavilo, s&nbsp;motorem v&nbsp;nových obrátkách se&nbsp;chvíli hnalo za&nbsp;hlavou poskakující Resslovkou a&nbsp;pak prudce zabočilo do&nbsp;Dittrichovy. Bylo pryč, řidiče jsem ani nezahlédl.</span></p>
          <p class="chunk" data-nb-ref-number="35" data-nb-words="48" data-nb-chars="337"><span class="idea" data-nb-ref-number="36" id="idea36" data-nb-words="48" data-nb-chars="337">Neomdlel jsem. Nesměl jsem omdlít. Nedopustil jsem to. Jen mlčet se&nbsp;mi&nbsp;nepodařilo. Stál jsem rozkročen nad vysílačkou, která se&nbsp;válela vedle krvavého pahýlu Barnabášova krku, a&nbsp;s&nbsp;rukama přitisknutýma k&nbsp;uším jsem opakoval „nenenenenenene”, abych přehlušil bláznivé jektání mlýnských kol ve&nbsp;zbořených Šítkovských mlýnech. Trvalo to&nbsp;dlouho.</span></p>
          <p class="chunk" data-nb-ref-number="36" data-nb-words="95" data-nb-chars="539"><span class="idea" data-nb-ref-number="37" id="idea37" data-nb-words="95" data-nb-chars="539">Pak se&nbsp;vše změnilo. Ulice se&nbsp;hemžila černými uniformami, mezi nimiž se&nbsp;proplétal šedý kabát. Vězel v&nbsp;něm holohlavý muž a&nbsp;razil si&nbsp;cestu přímo ke&nbsp;mně. Měl v&nbsp;uších zastrčené dva bílé kapesníky a&nbsp;za&nbsp;chůze něco vzrušeně říkal nebo to&nbsp;tak aspoň vypadalo, protože se&nbsp;mu&nbsp;v&nbsp;ústech vztekle komíhal jazyk. Nic jsem neslyšel, byl jsem hluchý jako on. Chtěl jsem vytáhnout ruce z&nbsp;kapes, a&nbsp;tu jsem zjistil, že&nbsp;je&nbsp;mám vší silou přitisknuty na&nbsp;uších. Uvolnil jsem je&nbsp;a&nbsp;klapání rázem ustalo. Zaslechl jsem Olejářův hlas, jak právě vyslovuje Junkovo jméno.</span></p>
          <p class="chunk" data-nb-ref-number="37" data-nb-words="13" data-nb-chars="74"><span class="idea" data-nb-ref-number="38" id="idea38" data-nb-words="13" data-nb-chars="74">„Junek je&nbsp;v&nbsp;nemocnici,“ hlesl jsem. „V&nbsp;noci se&nbsp;připletl do&nbsp;nějaké rvačky.“</span></p>
          <p class="chunk" data-nb-ref-number="38" data-nb-words="42" data-nb-chars="258"><span class="idea" data-nb-ref-number="39" id="idea39" data-nb-words="42" data-nb-chars="258">„Vy jste se&nbsp;zbláznil,“ zavrčel plukovník. „Copak neslyšíte, co&nbsp;vám povídám? Kdo vám nabulíkoval, že&nbsp;leží v&nbsp;nemocnici? Leží v&nbsp;Barnabášově obýváku v&nbsp;kaluži krve. Vedle mrtvoly se&nbsp;válí nůž&nbsp;– tenká starožitná dýka. Jedním uchem mu&nbsp;pronikla dovnitř a&nbsp;druhým ven.“</span></p>
          <p class="chunk" data-nb-ref-number="39" data-nb-words="75" data-nb-chars="438"><span class="idea" data-nb-ref-number="40" id="idea40" data-nb-words="75" data-nb-chars="438">Pocítil jsem lítost nikoli nad Junkem, ale nad sebou. Byl jsem si&nbsp;jist, že&nbsp;jeho smrt připíšou na&nbsp;můj už&nbsp;tak dost vysoký účet. V&nbsp;duchu jsem se&nbsp;loučil s&nbsp;nedávno nabytou důvěrou. Vždyť ani z&nbsp;poznávací značky bílé škodovky jsem si&nbsp;nebyl s&nbsp;to vybavit víc než polovinu, přestože jsem si&nbsp;ji&nbsp;stihl prohlédnout. Stačilo to&nbsp;na&nbsp;rychlé telefonické ověření skutečnosti, že&nbsp;automobily s&nbsp;čísly této série policie nepoužívá. Další z&nbsp;mých fatálních omylů.</span></p>
          <p class="chunk" data-nb-ref-number="40" data-nb-words="76" data-nb-chars="473"><span class="idea" data-nb-ref-number="41" id="idea41" data-nb-words="76" data-nb-chars="473">Odpoledne se&nbsp;na&nbsp;scéně objevil patolog Trug, jako vždy, když ho&nbsp;bylo zapotřebí pro nějakou jemnou, obzvlášť ohavnou práci. Barnabášova hlava se&nbsp;totiž Resslovkou skutálela až&nbsp;na&nbsp;nábřeží, kde ji&nbsp;jeden pilíř Tančícího domu odkopl jako fotbalový míč do&nbsp;branky&nbsp;– ve&nbsp;skutečnosti do&nbsp;zábradlí u&nbsp;chodníku nad řekou. Tam se&nbsp;zaklínila v&nbsp;síti železných propletených květin a&nbsp;nešla ven. Vyprostil ji&nbsp;až&nbsp;Trug, vyřízl ji&nbsp;chirurgickou pilkou. Kulatý otvor v&nbsp;zábradlí tam najdete ještě dnes.</span></p>
        </section>
        <section>
          <p class="chunk" data-nb-ref-number="41" data-nb-words="97" data-nb-chars="609"><span class="idea" data-nb-ref-number="42" id="idea42" data-nb-words="97" data-nb-chars="609">Když jsem večer v&nbsp;zavřené ulici opět osaměl, vzpomněl jsem si&nbsp;na&nbsp;pojízdný jeřáb, který ráno stál u&nbsp;kostela svatého Václava. Oranžová tatra, model, který dávno nahradily novější a&nbsp;výkonnější pracovní vozy. K&nbsp;čemu silničáři potřebovali jeřáb? Doběhl jsem ke&nbsp;kostelu a&nbsp;znovu přehlédl stavební stroje: míchačka, válcovací vůz, asfaltovací vůz. Jeřáb zmizel. Byl jsem si&nbsp;jist, že&nbsp;je&nbsp;to&nbsp;ten, s&nbsp;jehož pomocí vraždící maniak vyzvedl na&nbsp;stožáry u&nbsp;Kongresového centra nohy inženýra Řehoře a&nbsp;snesl královskou korunu ze&nbsp;špice věže Svatého Štěpána, aby do&nbsp;ní vpletl mladého vandala. Ani mě&nbsp;nenapadlo říkat o&nbsp;tom Olejářovi.</span></p>
          <p class="chunk" data-nb-ref-number="42" data-nb-words="135" data-nb-chars="782"><span class="idea" data-nb-ref-number="43" id="idea43" data-nb-words="135" data-nb-chars="782">Do&nbsp;hotelu Bouvines jsem se&nbsp;vrátil za&nbsp;tmy. Přemýšlel jsem o&nbsp;tom, co&nbsp;mi&nbsp;plukovník řekl, než odpoledne odjel z&nbsp;místa vraždy. Vyhledal mě&nbsp;na&nbsp;nábřeží. Pravé ucho měl plné toho svého svinstva, i&nbsp;on vypadal, jako by&nbsp;se&nbsp;ho&nbsp;pokusili zaasfaltovat. Toto byla jeho slova: „Co je&nbsp;ubožejší než bodyguard, který neuhlídá klienta? Bodyguard, který neuhlídá dva klienty. Vás byl policejnímu sboru čert dlužen. Možná to&nbsp;opravdu nevíte, možná před tím zavíráte oči nebo s&nbsp;námi hrajete nekalou hru, ale opravdu to&nbsp;vypadá, že&nbsp;všecky ty&nbsp;vraždy se&nbsp;dějí na&nbsp;počest jediného člověka, ač&nbsp;pro to&nbsp;zatím nemám žádné rozumné vysvětlení. Chcete vědět, kdo si&nbsp;myslím, že&nbsp;to&nbsp;je? Netušíte to&nbsp;už? Vidím, že&nbsp;vám to&nbsp;dochází, že&nbsp;už&nbsp;to&nbsp;taky začínáte chápat. Tím dotyčným je&nbsp;ten nejneschopnější policajt na&nbsp;světě&nbsp;– vy&nbsp;sám.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_028.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>