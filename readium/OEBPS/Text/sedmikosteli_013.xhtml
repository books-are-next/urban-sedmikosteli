<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>sedmikosteli-9</title>
		<link href="../Styles/sedmikoste_idstyles.css" rel="stylesheet" type="text/css"/>
	</head>
	<body id="sedmikosteli" xml:lang="cs-CZ">
		<div>
			<p id="toc_marker-7" class="MLP-uroven2-kapitola">VII</p>
			<p class="MLP-citat">Jméno! Tvé jméno pravé, ty,<br/>sluncem svržený soku,<br/>zvaný stín.</p>
			<p class="MLP-dopis-podpis">—<span class="char-style-override-3"> R. Weiner</span></p>
			<p class="MLP-text-bez1radku">Pár dní po&#160;události ve&#160;zvonici Svatého Apolináře zahájila kriminální policie vyšetřování. Mužem, kterého neznámý pachatel třetího listopadu surově zbil a&#160;pověsil za&#160;Achillovu patu na&#160;srdce kostelního zvonu, byl jistý Petr Záhir. Pozvali mě k&#160;výslechu jako svědka. Stalo se to dva měsíce poté, co jsem byl tiše propuštěn pro hrubé za­nedbání služební povinnosti, a&#160;necelé dva měsíce před tím, než se případ Záhir definitivně uzavřel.</p>
			<p class="MLP-text">Vystoupil jsem z&#160;tramvaje poblíž ulice Na&#160;Bojišti, kde stojí obrovská budova policejního ústředí. Pršelo. Podupával jsem v&#160;listopadovém větru a&#160;čekal, až mi semafor dovolí přejít na&#160;druhou stranu magistrály. Pohledem jsem těkal po&#160;protějším chodníku a&#160;tu jsem si povšiml podivné postavy, ubírající se podloubím moderního domu u&#160;křižovatky. Stejným směrem, jakým jsem se chystal jít, si vykračoval nějaký elegán v&#160;černém cestovním plášti nemoderního střihu, s&#160;holí v&#160;ruce a&#160;kloboukem na&#160;hlavě. Zahlédnout ho na&#160;jiném místě, patrně by mou pozornost neupoutal, ale na&#160;pozadí šedé omítky a&#160;geometrických linií domu z&#160;třicátých let se nedal přehlédnout: záhadná postava, jež se sem přenesla ze starých časů, nebo spíš herec vystupující v&#160;kostýmním filmu, který natáčejí poblíž a&#160;právě udělali přestávku na&#160;oběd. Byl velmi vysoký, musel mít přes metr devadesát, ale vytáhle nepůsobil&#160;– jeho šířka téměř vyrovnala výšku. Svým neobyčejným objemem a&#160;jakousi zvláštní hladkostí <span>povrchu</span> kabátu, nejvíce ovšem neměnností výrazu v&#160;masitém obličeji, připomínal oživlý sarkofág egyptské mumie, samozřejmě až na&#160;ten klobouk a&#160;vycházkovou hůl, jež upomínaly na&#160;devatenácté století. Kdovíproč jsem pocítil nutkání se za&#160;ním rozběhnout, snad abych si jeho nevídaný zjev lépe prohlédl, ale zabránil mi v&#160;tom hustý provoz na&#160;magistrále. Než mi na&#160;semaforu naskočila zelená, stačil jsem ještě zaznamenat, že mu z&#160;tváře splývá plnovous a&#160;že ve&#160;volné ruce nese květinu. Hůlka, již držel v&#160;druhé, byla tenká a&#160;zakončená kulatým držadlem. Neopíral se o&#160;ni&#160;– to by nevydržela&#160;–, nýbrž s&#160;ní lehce pohupoval v&#160;rytmu svých dlouhých energických kroků. Neušlo mi, že nedbalý, a&#160;přece výstřední, stále se opakující pohyb ruky s&#160;hůlkou nepostrádá ironii, ne-li lehký výsměch. Tenhle svérázný dandy věděl přesně, jak chce působit na&#160;své okolí: vzbuzovat v&#160;něm údiv a&#160;zvědavost.</p>
			<p class="MLP-text">A&#160;pak jsem zahlédl člověka, který šel či spíše popobíhal po&#160;jeho boku a&#160;až nyní se vynořil ze zákrytu toho titánského těla. Nepatrný mužík byl ve&#160;všem jeho protiklad. Mohl mít sotva metr padesát a&#160;byl jen o&#160;něco širší než obrova hůlka. Nebyl však zdaleka tak rovný: celý se kácel nakřivo, vysazen v&#160;bocích, jako kdyby se nohy špatně pojily s&#160;tělem&#160;– pravá noha namísto levé a&#160;levá úplně mimo trup. Jeho nesouměrnost v&#160;sobě měla cosi znepokojivého, nebudila soucit, ale smích, za&#160;nějž se pozorovatel vzápětí zastydí; smích zpravidla následovaný výčitkou svědomí. Přes těžkou tělesnou vadu se ten človíček pohyboval mrštně, viděl jsem, jak obrovi něco vzrušeně vykládá a&#160;bez potíží s&#160;ním udržuje krok. Na&#160;sobě měl šedý oblek a&#160;na&#160;hlavě mu seděla, jak se mi v&#160;tu chvíli zdálo, jasně červená čapka. Byl jsem tak zaujat jeho společníkem, že jsem si ho nestačil důkladněji prohlédnout. Když jsem se v&#160;davu chodců konečně dostal přes ulici, ti dva už mi zmizeli z&#160;dohledu. Jak jsem měl ještě téhož dne poznat, neodešli daleko.</p>
			<p class="MLP-text"><span>Na&#160;komisařství jsem strávil dobré dvě hodiny. Případ dostal na&#160;starost Pavel Junek. Jak jsem se dozvěděl od&#160;bývalých kolegů, stačil od&#160;léta udělat slušnou kariéru. Patřil mezi ty, kteří případ Pendelmanová předčasně uzavřeli jako sebevraždu. Povýšil na&#160;kapitána, a&#160;přestože proti jeho nevybíravým metodám leckdo protestoval, vetřel se do&#160;kruhu nejbližších spolupracovníků policejního náčelníka.</span></p>
			<p class="MLP-text">Když Junek viděl, jak se smíšenými pocity a&#160;v&#160;pršiplášti od&#160;paní Pendelmanové vcházím do&#160;vyšetřovny, rozesmál se a&#160;přivítal mě jako starého kamaráda. Věděl jsem, že za&#160;povzbudivým úsměvem skrývá faleš, a&#160;přece jsem byl za&#160;tu vstřícnost vděčný. Mně, na&#160;rozdíl od&#160;něho, do&#160;smíchu nebylo. Přes osm týdnů jsem hledal zaměstnání a&#160;pomalu neměl z&#160;čeho žít, dokonce jsem dlužil své bytné, což byla ostuda, protože mi pokojík pronajímala levně. Asi jsem mohl na&#160;některém gymnáziu učit dějepis, ale před třídu rozjívených hromotluků jsem se neodvažoval, a&#160;stejně bych na&#160;místo musel čekat. Určitý příslib práce skýtal městský archiv, jenže až od&#160;nového roku, a&#160;nebylo jisté, zda by mě přijali bez diplomu a&#160;státních zkoušek. Nedostudovaný historik, vyhozený policista. Mohl jsem se vykázat horším osvědčením? Co jiného jsem uměl? Bloudit pražskými zbořeništi.</p>
			<p class="MLP-text">Junek mě s&#160;nepřítomným výrazem politoval, že jsem byl vždycky smolař, a&#160;ujistil mě, že pokud jde o&#160;smrt inženýrky Pendelmanové, nevěří, že s&#160;tím mám něco společného&#160;– ano, zaznělo i&#160;takové podezření&#160;– a&#160;postupně se utvrzuje ve&#160;správnosti policejního rozhodnutí, že šlo o&#160;sebevraždu. Potom se vyptal na&#160;okolnosti případu Záhir a&#160;já mu v&#160;hrubých obrysech vylíčil divoké vyzvánění v&#160;prázdném kostele a&#160;objevení muže volně přišitého k&#160;srdci zvonu. Junek nesoustředěně poslouchal, tu a&#160;tam si udělal poznámku do&#160;notesu a&#160;zapaloval jednu cigaretu od&#160;druhé. Potom mu na&#160;stole zadrnčel telefon. Jakmile si přiložil k&#160;uchu sluchátko, vrhl na&#160;mě ostrý pohled a&#160;vzápětí uhnul očima. Pochopil jsem, že někdo mluví o&#160;mně. Položil telefon a&#160;řekl, že se vrátí za&#160;chvíli. Byl pryč půl hodiny, během níž jsem pozoroval jeho mladého kolegu, jak na&#160;obrazovce počítače bojuje se zubatou obludou z&#160;podsvětí. Přemohla ho ďábelskou lstí a&#160;učinila svým služebníkem.</p>
			<p class="MLP-text">Když se kapitán Junek vrátil, měl o&#160;poznání horší náladu. Otráveně klesl do&#160;židle s&#160;opěrkami, vyklepl z&#160;krabičky cigaretu a&#160;zapálil si ji. Chvíli otálel a&#160;pak mi znechuceným hlasem začal předčítat, co jsem mu vypověděl. Aniž vzhlédl anebo změnil tón, oznámil mi nakonec, že mě očekává policejní náčelník. Chtěl jsem se ujistit, zda myslí plukovníka Olejáře, ale už si mě nevšímal, a&#160;tak jsem se zvedl a&#160;vyšel na&#160;chodbu.</p>
			<p class="MLP-text">Chvíli trvalo, než jsem se zorientoval a&#160;nalezl hlavní schodiště. Vystoupal jsem do&#160;pátého patra a&#160;ocitl se přede dveřmi kanceláře, kam jsem už nikdy neměl vkročit. A&#160;vida&#160;– po&#160;pár měsících jsem opět tady. Zhluboka jsem se nadechl a&#160;zaklepal. „Dále”, které se ozvalo, sotva jsem odtáhl ruku, vyslovil nepříjemný hlas, který nepatřil plukovníkovi. Druhou ruku jsem už měl na&#160;klice, když tu se dveře rozlétly jakoby samy od&#160;sebe. Vynořila se za&#160;nimi hlava s&#160;vlasy barvy mrkve a&#160;skřehotavě mě vyzvala, abych vstoupil.</p>
			<p class="MLP-text">Uprostřed místnosti stál Olejář, ruce rozhozené v&#160;neurčitém gestu. Dokonce nestihl ani zavřít ústa, v&#160;tváři vyjevený výraz, který patrně odrážel překvapení mého obličeje. V&#160;dlani žmoulal saténový kapesník. Když mě poznal, se strojeným úsměvem sklapl čelist a&#160;kývl na&#160;pozdrav. Vypadal tu jako host. Skutečný vládce kanceláře stál za&#160;jeho zády, byl to onen obr, který mě tak zaujal na&#160;ulici. Zlehka se opíral o&#160;dubový psací stůl a&#160;jeho silné prsty, jež byly skoro tak široké jako mé zápěstí, si pohrávaly s&#160;jedinou rudou růží, aniž by jí ublížily. Bez pláště a&#160;klobouku, jež visely na&#160;věšáku vedle dveří, byl sice nadále obrovský, ale už se nevymykal lidským rozměrům. Byl zcela nehybný, až na&#160;prsty a&#160;podivné oči, jimiž mne zkoumavě, ovšem nijak nevlídně sledoval. Náhle jsem stál přímo před ním, ani jsem nevěděl jak, snad že mě vtáhla do&#160;kanceláře moc jeho pohledu. Slyšel jsem, jak se za&#160;mými zády zavírají dveře.</p>
			<p class="MLP-text">Nedokázal jsem z&#160;obra spustit zrak. Mohlo mu být kolem padesáti, možná i&#160;šedesát&#160;– anebo teprve málo přes čtyřicet. Udivilo mě, že temeno lebky, jejíž silné kosti jako by tesalo Rodinovo dláto, je zcela holé, zatímco níž hlavu pokrývá hustý porost, jenž vzadu spadá až na&#160;límec a&#160;u&#160;uší přechází v&#160;mohutný vous. Nad horním rtem měl vousy zastřiženy, takže byla dobře vidět široká ústa s&#160;úzkým vrchním a&#160;silným hranatým spodním rtem. Když byly rty sevřené, připomínaly dlouhou a&#160;hlubokou vrásku, tvořící zrcadlový protipól ke&#160;skutečné, rovněž nepřehlédnutelné dvojité vrásce přetínající klenuté čelo nad obočím. Také oči působily hranatě, hladké duhovky v&#160;barvě čínského jadeitu se dívaly dvěma obdélníkovými průzory vyříznutými v&#160;dokonale nehybné masce, kterou muž vydával za&#160;svou tvář. Nos byl široký, krátký a&#160;zahnutý jako zoban dravce a&#160;seděl v&#160;samém prostředku obličeje. Ta hlava byla nevídaně symetrická, jako ulitá z&#160;bronzu nebo ještě spíš ze vzácného, žárem žíhaného skla.</p>
			<p class="MLP-text">Neznámý měl na&#160;sobě tmavošedý oblek šitý na&#160;míru, zhotovený tak, aby ho zeštíhloval, doplněný bílou košilí se stojacím límečkem, převázaným volnou vázankou barvy bordó. V&#160;jejím uzlu vězela stříbrná jehlice s&#160;broušeným drahokamem, který jsem podle modré barvy odhadl na&#160;safír. Tato drobná, ale nepřehlédnutelná a&#160;bezpochyby velmi drahá ozdůbka svědčila o&#160;výstředním a&#160;velkorysém vkusu majitele, stejně jako hnědé letní boty s&#160;průstřihy nártů, působící v&#160;kontrastu ke&#160;konzervativnímu šatu téměř sportovně.</p>
			<p class="MLP-text">Všech těchto maličkostí jsem si samozřejmě všiml až později. Nyní se plukovník konečně vzpamatoval a&#160;zachraptěl, že o&#160;mně zrovna mluvili a&#160;jsem již znám; stačí proto, když představí svého hosta. A&#160;vyslovil toto: „Matyáš Gmünd”.</p>
			<p class="MLP-text">Obr ke&#160;mně přistoupil a&#160;s&#160;úsměvem mi podal pravici. Byla těžká jako kámen, ale stisk měla překvapivě měkký, z&#160;dlaně proudil žár, který měl v&#160;sobě cosi konejšivého. Ta ruka ke&#160;mně okamžitě promluvila, přímo jsem slyšel, jak říká: u&#160;mne jsi v&#160;bezpečí.</p>
			<p class="MLP-text">„A&#160;tohle je můj společník,“ kývl Gmünd hlavou ke&#160;dveřím, „pan Raymond Prunslík.“ Otočil jsem se a&#160;natáhl ruku k&#160;podivnému střízlíkovi, který mě prve vpustil. Přiskočil a&#160;plácl mě do&#160;dlaně, takže jsem ucukl. Zasmál se tomu, křečovitě se zhoupl v&#160;bocích a&#160;zadrmolil: „Rozumíme si&#160;– na&#160;vojně mi říkali Rajón, ale pro vás vždycky pan Prunslík.“</p>
			<p class="MLP-text">„Švach,“ vysoukal jsem ze sebe své ubohé příjmení a&#160;předstíral, že by mě ani ve&#160;snu nenapadlo, že ten člověk může být ke&#160;svému postižení ještě pomatený. Patrně má v&#160;nepořádku kyčle, napadlo mne, protože zatímco nohy stály rovně, horní polovina těla se příkře nakláněla doleva a&#160;malé kulaté bříško trčelo dopředu jako u&#160;těhotné ženy. Váha jeho těla spočívala na&#160;levé noze, a&#160;když se mi představil, přenesl ji na&#160;pravou, přičemž se zaklonil v&#160;zádech a&#160;vysadil pravý bok. Tím se dostal do&#160;postoje opačného. Ruce přitom držel sepnuté před tělem, v&#160;gestu ostýchavosti či posměšné skromnosti. Dojem křehkosti tělesné konstituce trochu zmírňovaly vycpávky v&#160;ramenou saka a&#160;kontrastní kravata, z&#160;jejíhož zářivě červeného pole se na&#160;mě mračil symetrický vzorek ze žlutých hlaviček nějakých šelem.</p>
			<p class="MLP-text">Nejzvláštnější byly na&#160;Prunslíkovi vlasy, jež jsem venku považoval za&#160;čepici. Zářily jako plamen a&#160;připomínaly ho i&#160;tvarem; dole nakrátko ostříhané, na&#160;temeni delší a&#160;vyčesané do&#160;špičky, která se neustále pohybovala. Oči měl průzračně modré, sklíčka z&#160;okenní vitráže, nos rovný a&#160;posetý světlými pihami jako u&#160;dítěte, ústa neklidná, zkřivená do&#160;úšklebků, které co chvíli měnil. Jeho věk se dal, podobně jako Gmündův, jen těžko odhadnout, jistě však byl o&#160;několik let mladší než jeho společník.</p>
			<p class="MLP-text">„Posaďte se… kolego,“ vyzval mne váhavě Olejář a&#160;nabídl mi židli. „A&#160;vy prosím také, pánové.“ Nebyl ve&#160;své kůži a&#160;neuměl to příliš dobře skrývat. Po&#160;čele mu stékal pot.</p>
			<p class="MLP-text"><span>Když jsem si sedl, vyhlédl jsem mezi žaluziemi z&#160;okna zabírajícího téměř celou stěnu. Naše podlaží převyšovalo úroveň střech okolních domů a&#160;kancelář byla orientována na&#160;severozápad. Žaluzií tu nebylo zapotřebí. Vzpomněl jsem si na&#160;Olejářovy uši a&#160;dovtípil se, že pološero je tu možná vítané. Naskytl se mi výhled na&#160;</span><span>špičatou</span><span> věž Svatého Štěpána, drahokam české novogotiky, pro niž jsou její čtyři malé a&#160;čtyři větší vížky zdobící mohutnou věž hlavní tak typické. Věž vyrůstá přímo z&#160;průčelí, portálem na&#160;jejím úpatí se do&#160;kostela vstupuje. Samý vrchol korunuje královský diadém, na&#160;znamení toho, že farní chrám dal postavit sám panovník. Bylo po&#160;dešti a&#160;koruna se oslnivě třpytila nad městem. Čtyřbokou věž jsem viděl z&#160;úhlu, jedny hodiny ukazovaly čtvrt na&#160;čtyři, druhé za&#160;pět minut dvanáct.</span></p>
			<p class="MLP-text">„Milý kolego, nebudete tomu věřit, ale pan Gmünd je šlechtic…,“ začal plukovník a&#160;jeho nejistota se prohlubovala. „Majitel titulu rytíř. Odkud?“</p>
			<p class="MLP-text">„Z&#160;Lübecku,“ řekl Gmünd.</p>
			<p class="MLP-text">„Z&#160;Lübecku. A&#160;také je pokračovatelem jednoho českého šlechtického rodu…“</p>
			<p class="MLP-text">„Jsem potomek pánů z&#160;Hazmburka,“ obrátil se na&#160;mě Gmünd, „kdysi význačného rodu, který téměř vyhynul v&#160;sedmnáctém století. Ale nezmizel úplně. Ještě před sto padesáti lety slušně kvetla jeho poslední, takzvaná úštěcká větev.“</p>
			<p class="MLP-text">„Teď ze mě promluví policajt,“ vstoupil mu do&#160;řeči Olejář. „Musím k&#160;tomu dodat, že pan rytíř má na&#160;všecko papíry, vše právně ověřené. S&#160;klidným svědomím mu můžeme původ věřit, jeho rodokmen i&#160;získaný titul jsou historicky prokázané. Opravdu neobvyklé. Ten rod je strašně starý.“</p>
			<p class="MLP-text">Pohlédl jsem na&#160;Gmünda. Tvářil se znuděně, jako by se mluvilo o&#160;někom jiném. Ten úvod mu nebyl vhod a&#160;Olejářův tón už vůbec ne.</p>
			<p class="MLP-text">„Pan Gmünd není občan České republiky,“ pokračoval Olejář. Opíral se lokty o&#160;desku stolu a&#160;mimoděk sepjal dlaně před obličejem jako v&#160;modlitbě. „Škoda že jste tu nebyl posledně… kolego. Vyprávěl o&#160;svém dětství v&#160;protektorátní republice a&#160;nebezpečném útěku do&#160;Anglie, kterého se jeho rodiče odvážili v&#160;roce 1948. Říkám to správně?“</p>
			<p class="MLP-text">Gmünd neznatelně přikývl.</p>
			<p class="MLP-text">„Před několika lety, bylo to krátce po&#160;té změně&#160;–…“ – Olejář se ošil&#160;– „se pan Gmünd vrátil do&#160;Čech. Na&#160;majetek po&#160;rodičích si nárok nedělá, to je podle mě chvályhodné. Všechny ty nekonečné soudy by ho nakonec stejně jen znechutily a&#160;přiměly k&#160;druhému, třeba už definitivnímu odchodu ze země.“ Olejář se zatvářil, jako by si právě tohle přál. „Troufám si říct, že by byla škoda, kdyby na&#160;nás zanevřel.“<span></span></p>
			<p class="MLP-text"><span>Mužíček Prunslík, který na&#160;židli už pár minut netrpělivě klátil nohama a&#160;několikrát kopl do&#160;ředitelského stolu, si strčil do&#160;ucha prst, zakloktal tam s&#160;ním a&#160;pak se významně podíval na&#160;hodinky. Plukovník to viděl a&#160;zarazilo ho to. Pak nejistě zašilhal po&#160;Gmündovi a&#160;hovořil dál.</span></p>
			<p class="MLP-text">„Strpení, pánové. Rytíře přijal starosta našeho města, a&#160;pokud vím, velmi ho ten rozhovor potěšil. Abyste rozuměl, pan Gmünd je něco jako mecenáš. Nade vše miluje Prahu a&#160;obzvlášť naši čtvrť. Chce pomáhat. Zajímá se o&#160;staré novoměstské kostely a&#160;zbytky karolinských staveb, rád by přispěl na&#160;jejich renovaci. Spolupracuje s&#160;městským architektonickým ústavem a&#160;s&#160;památkáři. Všude nebo spíš skoro všude ho považují za&#160;dar seslaný z&#160;nebe. Radnice nás požádala, abychom panu Gmündovi dělali při jeho pracovních návštěvách vytipovaných objektů doprovod, tak jak to požaduje vyhláška příslušného zákona. Správa objektů by mu přístup sice umožnila, ale jen omezeně, v&#160;míře, která mu nevyhovuje, a&#160;na&#160;místa, kde se schraňují historické cennosti, by ho nepustili vůbec. Byli jsme požádáni o&#160;pomoc.“</p>
			<p class="MLP-text">Tázavě zašilhal po&#160;Gmündovi. Ten, jako by vytušil, co má na&#160;mysli, mu kývnutím naznačil, aby to řekl.</p>
			<p class="MLP-text">„Ono to všude nejde tak hladce jako u&#160;nás na&#160;komisařství nebo na&#160;radnici. Církevní správa nevidí pana Gmünda zrovna ráda, došlo dokonce k&#160;nepříjemnému sporu o&#160;jeden kostel… počkejte, byl to ten… ten slupský. Kostel Panny Marie? Když to říkáte, bude to tak, já se v&#160;tom nevyznám. Rytíř byl ochoten zaplatit nákladné opravy, ale kladl si jednu podmínku: aby kostel znovu přesvětili na&#160;chrám katolický. Nechtěli se s&#160;ním dál bavit.“</p>
			<p class="MLP-text">„Před lety tam přepadli a&#160;zmrzačili katolického kněze,“ řekl Gmünd bezbarvým hlasem, „a&#160;kostel byl považován za&#160;znesvěcený. Zapůjčili ho pravoslavné církvi. Nic proti tomu, ale nedomnívám se, že je správné takhle utíkat. Se zlem se musí bojovat.“ Při posledních slovech se usmál, snad aby zlehčil jejich patos.</p>
			<p class="MLP-text">„Páter Florian,“ zašeptal jsem, ohromen, že se v&#160;tak podivné souvislosti opět setkávám s&#160;jeho jménem.</p>
			<p class="MLP-text">„Vzpomínám si na&#160;to,“ ozval se znovu plukovník. „Pan rytíř se zapůjčením nesouhlasí. Jestliže byl kostel postaven pro katolíky, má jim zůstat, dokud bude stát. Říkám to správně, že? Věřím, že se obě strany dohodnou, věc zatím zůstává otevřená. Neměl bych vám zakrývat, že zainteresovaný klérus si vesměs nepřeje, na&#160;rozdíl od&#160;radnice, aby se pan Gmünd v&#160;přestavbě novoměstských kostelů jakkoli angažoval. Zdá se, že z&#160;něj mají strach. Přiznávám, že i&#160;mně připadají některé jeho plány radikální&#160;– myslím tím radikálně zpátečnické&#160;–, i&#160;když já jsem jen laik a&#160;nemám do&#160;toho co mluvit. Ale o&#160;tom vám jistě poví sám. Mimochodem, vy jste po&#160;určitou dobu studoval v&#160;semináři, že? Nebo se mýlím?“</p>
			<p class="MLP-text">Gmünd a&#160;Prunslík se ke&#160;mně se zájmem otočili, první s&#160;nepatrně zvednutým obočím, druhý se škodolibým úsměškem. Cítil jsem, jak mi žhnou tváře. Bylo zřejmé, že některá z&#160;mých přezdívek se dostala k&#160;náčelníkovi.</p>
			<p class="MLP-text">„Máte špatné informace,“ zakoktal jsem. „Na&#160;něco takového jsem nikdy nepomýšlel.“ Gmünd odvrátil pohled, zato Prunslík se pásl na&#160;mých rozpacích.</p>
			<p class="MLP-text">„Promiňte, musel jsem se splést,“ řekl Olejář mírným tónem, jaký jsem u&#160;něho při letním setkání nezaznamenal. Že by to byl Gmündův vliv? Podíval jsem se po&#160;obrovi koutkem oka. Vyzařovala z&#160;něho autorita, a&#160;navíc jakási neurčitá, nedefinovatelná hrozba. Ano, od&#160;chvíle, co mi tak přátelsky podal ruku, se v&#160;něm něco <span>změnilo. </span>Vlastně se těm lidem z&#160;církevní správy nedivím, pomyslel jsem si. Jedinou výjimkou, která si z&#160;toho divného chlapa nic nedělá, nebo se tak aspoň tváří, je Prunslík. Druhou budu já, umínil jsem si. A&#160;tu se někde rozesmály hlasy a&#160;nikdo kromě mě je neslyšel.</p>
			<p class="MLP-text">„Ale abych se vrátil k&#160;tomu, proč jste tady,“ pokračoval plukovník. „Tihle pánové potřebují policejní doprovod, při vstupu do&#160;uzavřeného objektu je nutný. Starosta města mě ujistil, že jsou pro obec učiněné dobrodiní&#160;– ano, přesně tak to řekl a&#160;požádal mě, abych jim ve&#160;všem vyšel vstříc. Jenže já nemůžu postrádat své nejlepší lidi. Nabídl jsem, co jsem mohl, dokonce jsem byl ochotný odvolat některé detektivy od&#160;rozpracovaných případů, ale pan Gmünd takovou oběť odmítl. A&#160;víte, o&#160;koho si řekl? O&#160;vás.“</p>
			<p class="MLP-text">Ta slova mě vyvedla z&#160;míry, jak jinak. Nemohl jsem si pomoci a&#160;vrhl jsem na&#160;Gmünda s&#160;Prunslíkem podezřívavý pohled. Zdálo se, že na&#160;to čekají, protože se tomu zasmáli a&#160;mrkli na&#160;sebe.</p>
			<p class="MLP-text">„Jak se o&#160;vás dověděl,“ pokračoval plukovník, „to jsem z&#160;nich nevytáhl, upřímně řečeno, je to pro mě záhada. Ovšemže jsem s&#160;tím nemohl souhlasit. Upozornil jsem pana rytíře, že u&#160;policie už nepracujete, zapříčinil jste, byť nepřímo, smrt člověka. Ve&#160;službě jste nikdy iniciativou nepřekypoval a&#160;žádný mimořádný výkon jste nepředvedl. Nabídl jsem pánům kapitána Junka, ale nechtěli ani slyšet, nedali si vás vymluvit a&#160;celé jednání hrozilo krachem. Znova intervenoval starosta a&#160;kladl mi na&#160;srdce zájem veřejnosti, jenže co jsem měl dělat? Z&#160;titulu své funkce jsem nemohl ustoupit, ani kdybych si to ze srdce přál. Pak přišel pan Gmünd s&#160;nápadem, abychom mu kromě vás přidělili navíc někoho z&#160;našich lidí. Musel jsem mu znova vysvětlovat, že u&#160;nás už nepracujete a&#160;– nezlobte se, ale říct jsem to musel&#160;– ani v&#160;dobách, kdy jste u&#160;nás byl, jste nepatřil k&#160;těm spolehlivým. To jistě uznáte sám. Pan rytíř mi potom naznačil, že něco ví o&#160;případu Pendelmanová. Poskytl mi pár zajímavých informací… Ale to sem dnes nepatří. Chtěl jsem mluvit o&#160;takové domněnce, s&#160;kterou se mi…“ Olejářovi jako by došel dech. Přejel si prsty po&#160;spáncích a&#160;po&#160;uších, najednou sebou trhl a&#160;zakousl se do&#160;kapesníku, který svíral v&#160;zaťaté pěsti.</p>
			<p class="MLP-text"><span>„Vidím, že máte bolesti, a&#160;tak to s&#160;dovolením dopovím za&#160;vás,“ ujal se slova Gmünd. V&#160;podivném krátkém úsměvu, který věnoval plukovníkovi, se mísil soucit s&#160;pohrdáním. Pak na&#160;mě upřel přímý pohled. „Podle mého jste se u&#160;zločinného útoku v&#160;kostele svatého Apolináře neocitl náhodou, stejně jako nebyla náhoda, že jste neuhlídal život té staré ženy. Bylo tu podezření, že ta smrt má něco společného s&#160;politickou kariérou jejího muže. Tahle možnost je už vyloučena? A&#160;co ten Záhir? Nestálo by za&#160;to zjistit si i&#160;jeho politickou minulost?“</span></p>
			<p class="MLP-text">„To mě pochopitelně zaujalo,“ vzal si opět slovo plukovník. „Jeden zločin by mohl objasnit druhý, je to ta nejlepší metoda a&#160;právě o&#160;to nám vždycky jde, přijít několika případům na&#160;kloub pokud možno současně. Záhirovu minulost už zkoumají moji lidé.“ Mluvil o&#160;poznání slabším hlasem, s&#160;hlavou nakloněnou na&#160;stranu jako plavec, který vylezl z&#160;bazénu a&#160;snaží se vytřepat z&#160;ucha vodu. Tón hlasu skřípal přemáhanou bolestí. „Přistoupil jsem na&#160;rytířův požadavek a&#160;slíbil, že se vás pokusím přesvědčit ke&#160;spolupráci.“</p>
			<p class="MLP-text">„Jaké?“</p>
			<p class="MLP-text">„Nestandardní. Dokud vás přítomní pánové budou potřebovat, budete je doprovázet na&#160;jejich cestách Prahou.“</p>
			<p class="MLP-text">„A&#160;víc nic?“</p>
			<p class="MLP-text">„Nic. Je vám to málo?“</p>
			<p class="MLP-text">„Pokud vám to bude stačit, tak to samozřejmě beru, a&#160;jak rád! Dovolil bych si však jednu podmínku: že se pak budu moci vrátit k&#160;policii.“</p>
			<p class="MLP-text">„Nechcete toho trochu moc? No uvidíme, slíbit nic nemůžu. Prozatím buďte rád, že vám nabízíme tohle. Pokud jsem dobře rozuměl, měla by to být práce tak na&#160;půl roku. Platit vás samozřejmě nemůžeme, naštěstí to rád udělá pan Gmünd. Vystavíme vám však speciální průkaz pro práci v&#160;civilu. Pohybovat se budete převážně po&#160;Horním Novém Městě, v&#160;okolí míst, kde byly ty dva zločiny spáchány. Pan Gmünd si na&#160;některých stavbách velmi zakládá a&#160;navštíví je častěji. O&#160;všech vašich pohybech bude podáváno dvojí hlášení: jedno budete psát vy, druhé náš člověk. Jestli se osvědčíte, zvážím, co pro vás budu moci udělat.“</p>
			<p class="MLP-text">„Budu se snažit.“</p>
			<p class="MLP-text">„Jistě, jistě… Ale jen žádné zbrklosti, jasné? Teď vám představím člověka, s&#160;kterým budete spolupracovat.“</p>
			<p class="MLP-text">Zvedl telefon a&#160;něco do&#160;něj zamumlal. Po&#160;chvíli se otevřely dveře. Hlas, kterým se příchozí ohlásil, patřil ženě.</p>
			<p class="MLP-text">„Seznamte se,“ řekl Olejář. „Pan Švach, náš nedávný spolubojovník, a&#160;slečna Bělská z&#160;oddělení pro zvláštní úkoly.“</p>
			<p class="MLP-text">Otočil jsem se. Ve&#160;dveřích stála policistka v&#160;uniformě, která jí očividně byla malá. Ta žena mohla být zhruba v&#160;mém věku, poměrně hezká, na&#160;první pohled nijak nápadná. Měla však krásné hnědé vlasy, vzadu předpisově sepnuté, a&#160;velké, velmi tmavé oči, které se k&#160;ní nehodily; vypadaly jako vypůjčené od&#160;někoho jiného. Přistoupila ke&#160;mně a&#160;podala mi ruku. Usmála se a&#160;v&#160;plných tvářích se jí udělaly dolíčky. V&#160;tu chvíli z&#160;ní byla dívka, která si uniformu oblékla jen z&#160;recese. Stejný pocit jsem dříve míval i&#160;ze svého stejnokroje&#160;– nepatřil jsem do&#160;něj. Dolíčky však ihned zmizely a&#160;byla tu opět policistka. Stisk její ruky byl formální, dlaň mi vyklouzla dřív, než jsem ji stačil sevřít. Tvrdší, než bych čekal. Hezká, neodpustil jsem si zhodnotit, jen trochu při těle. Neušlo mi, jak jí na&#160;prsou a&#160;na&#160;břiše šponuje košile a&#160;jak těsně jí kalhoty obepínají stehna. Rychle jsem odvrátil zrak&#160;– Olejář přece číhá jen na&#160;to, aby mě obvinil z&#160;neprofesionality.<span></span></p>
			<p class="MLP-text">„Patří k&#160;našim nejlepším lidem. V&#160;policejní akademii ji vyznamenali jako absolventku roku. Předpovídám jí slibnou budoucnost.“</p>
			<p class="MLP-text">Olejář se obrátil na&#160;cizince, aby je s&#160;policistkou seznámil. Jako první byl představen Gmünd, ale když k&#160;ní udělal krok, Prunslík se kolem něj prosmekl, popadl dívku za&#160;ruku a&#160;vlepil na&#160;ni mlaskavý polibek. Zároveň zvedl levou nohu a&#160;nártem si přejel po&#160;lýtku nohy pravé. Bylo to tak komické, že jsem nad tou šaškovinou nevhodně vyprskl smíchy. Dívka však jen upřela tázavý pohled na&#160;Olejáře a&#160;ten, skryt za&#160;Gmündovými zády, pokrčil rameny. V&#160;momentě, kdy zaznělo jeho jméno, uskočil Prunslík stranou, trhl sebou a&#160;pokynul Gmündovi na&#160;znamení, že má volnou cestu. Obr k&#160;dívce přistoupil, mírně se uklonil a&#160;podal jí růži. Vypadalo to, že ji přinesl právě pro tuto příležitost, což ovšem popíralo pravdivost scény představování, jež se odehrála před mýma očima, a&#160;vzbudilo to ve&#160;mně nové podezření. Dívka ještě jednou rychle pohlédla na&#160;plukovníka a&#160;ten přikývl. Viděl to Prunslík a&#160;ihned ho napodobil&#160;– horlivě přikyvoval. Pak sklonil hlavu na&#160;stranu, strčil si prst do&#160;ucha a&#160;zapitvořil se.<span></span></p>
			<p class="MLP-text">Chladně potřásla Gmündovi rukou, růži si vzala, ale nehnula při tom brvou. Nemohl jsem si nevšimnout, jak znamenitě se ovládá. Anebo… Nemůže to být jinak? Co když se s&#160;tou groteskní dvojicí vůbec nevidí poprvé?</p>
			<p class="MLP-text">Opět jsme se posadili, plukovník nabídl Bělské židli a&#160;vysvětlil jí úkol. Trochu zastřeným hlasem ho ubezpečila, že to pochopila a&#160;že nemá žádné otázky. Nedalo mi to a&#160;prohlédl jsem si její profil. Krk měla silný, zařezával se do&#160;něj límec košile. Čistá pleť, ale poněkud těžká brada, rty spíše středně plné, nedosahující těžkosti rysů kolem úst a&#160;tváří. Mírně ohrnutý nos, rovné čelo, protáhlé černé obočí. Ta tedy opravdu klame tělem, pomyslel jsem si. Škoda.</p>
			<p class="MLP-text">Gmünd se pustil do&#160;vysvětlování, jaké kroky hodlá v&#160;nejbližší době podniknout. Hovořil k&#160;Olejářovi a&#160;nás si zdánlivě nevšímal. Policistka zamyšleně otáčela růží v&#160;prstech a&#160;tu a&#160;tam ke&#160;mně zvedla zadumané oči. Prunslík ji sledoval zálibným pohledem, já jsem předstíral, že se dívám z&#160;okna. Nešla mi z&#160;mysli její ústa. Když se na&#160;mě prve usmála, zahlédl jsem její malé zuby a&#160;za&#160;nimi černou tmu. Viděl jsem ústa, která mlčí.</p>
			<p class="MLP-text">Náhle se na&#160;mě zpříma podívala a&#160;řekla: „Já vás asi znám. Slyšela jsem o&#160;vás. Nebyly to hezké věci, nevěřila jsem jim. A&#160;ten vyhazov od&#160;policie byl pěkný podraz. Jsem ráda, že jste zpátky.“</p>
			<p class="MLP-text">Úplně mě tím vyvedla z&#160;míry. Gmünd si dál tiše povídal s&#160;Olejářem a&#160;Prunslík nás pobaveně sledoval. Neušlo jí, do&#160;jakých rozpaků mě uvedla, ale nebrala na&#160;to zřetel.</p>
			<p class="MLP-text">„Těší mě, že budeme pracovat spolu. S&#160;člověkem, který si nosí do&#160;kostela dalekohled, se setkávám poprvé. Nebylo by lepší, kdybychom si tykali?“</p>
			<p class="MLP-text">Zavrtěl jsem hlavou, celý zmatený z&#160;toho, že mě zná, a&#160;pak jsem pro změnu přikývl. „Ano,“ zablekotal jsem, „říkejte mi… víte, já bych rád, abyste mi říkala jen&#160;–“</p>
			<p class="MLP-text">Ale skočila mi do&#160;řeči: „Vlastně jsme na&#160;tom podobně. Já jsem Rozeta. Nemožné jméno, viď? A&#160;ty, jestli se nemýlím,“ usmála se a&#160;zvedla ruku, „musíš být Květoslav.“ Potom mě růží, již dostala od&#160;Gmünda, jemně udeřila do&#160;čela. Starověký projev přízně. </p>
			<p class="MLP-text">Znala mě jménem, a&#160;přece jsem jí nepřišel směšný. Byl jsem bez sebe radostí.</p>
			<p class="MLP-text">Stálo to námahu, probrat se z&#160;okouzlení. Gmünd se něčemu usmíval, opíral se v&#160;židli a&#160;těkal pohledem po&#160;stropě. Prunslík se kdovíproč krčil za&#160;zády plukovníka, který stál u&#160;okna a&#160;vyhlížel ven. Jednou rukou se držel za&#160;krk, druhou si svíral temeno hlavy. Náhle mu z&#160;pravého ucha vytryskla tekutina hustá a&#160;černá jako asfalt. Prunslík udělal šerednou grimasu a&#160;koulel očima, zatímco u&#160;svého vlastního ucha otáčel imaginárním kohoutkem. Rozeta vstala a&#160;chtěla něco říct, ale bleskově si přiložil ukazovák na&#160;křivé rty. Jeho ledové modré oči zakazovaly jakýkoli odpor, doslova Rozetu přimrazily k&#160;podlaze, jejich nečekaná výhrůžka ji zastavila v&#160;půli kroku. Zvedla zrak k&#160;Olejářovi. Hlava se mu na&#160;krku třásla, jako by překonával záchvat koliky. Odporný proud valící se z&#160;ucha mu stekl na&#160;rameno saka. Potom křeč přešla. Uvědomil si, co se stalo, a&#160;vyplašeně se po&#160;nás ohlédl. Pak vyšel z&#160;místnosti.</p>
			<p class="MLP-text">Gmünd se stále díval do&#160;stropu, jako by si ničeho nevšiml. Prunslík se uchechtl&#160;– tak, aby to znělo jako zakašlání, ale aby to ustupující Olejář určitě slyšel. Rozeta se tvářila, jako by ho chtěla okřiknout, ale pak si to rozmyslela a&#160;beze slova odešla. Já jsem zůstal sedět a&#160;soustředil se na&#160;své srdce, které si z&#160;důvodů, jimž jsem nerozuměl, zároveň přálo i&#160;nepřálo utíkat za&#160;Rozetou.</p>
		</div>
</body>
</html>