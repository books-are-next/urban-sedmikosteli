<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>sedmikosteli-19</title>
		<link href="../Styles/sedmikoste_idstyles.css" rel="stylesheet" type="text/css"/>
	</head>
	<body id="sedmikosteli" xml:lang="cs-CZ">
		<div>
			<p id="toc_marker-17" class="MLP-uroven2-kapitola">XVII</p>
			<p class="MLP-citat">Zemřeli šeredně, neb smrtí ošizenou:<br/>chytli se do&#160;ok spletených z&#160;drsných křiků<br/>(svých vlastních křiků)</p>
			<p class="MLP-dopis-podpis">— <span class="char-style-override-3">R. Weiner</span></p>
			<p class="MLP-text-bez1radku">Hustou ranní mlhu rozfoukal polední vítr ze severozápadu, v&#160;pravidelných intervalech doprovázený přeprškami. Kam se poděly barvy podzimu? Nepřízni počasí čelily větve kaštanů na&#160;Dobytčím trhu&#160;– Karlově náměstí&#160;– se stoickým klidem, nemajíce už co ztratit, a&#160;záplavy tlejícího listí už čtvrtou neděli proměňovaly park v&#160;rozlehlý zanedbaný rov. V&#160;posledních listopadových dnech zjednali nápravu páni radní, již se probudili z&#160;podřimování, v&#160;kterém se cvičili na&#160;zimu, a&#160;zverbovali armádu bezdomovců, aby vysmýčila každý kout. A&#160;tak zůstala měšťanům na&#160;odiv zabledlá tráva mezi stromy a&#160;ztuchlá, vodou nabobtnalá prsť, a&#160;v&#160;ulicích pak pár posledních lístků, zlatých tolárků, vytrousených na&#160;dlažbu jezdcem, jehož kůň nad ránem procválal městem. Ale poslední hýření barev při úklidu listí mě okouzlilo, vesty pracovních čet zářily do&#160;mlhy jako světlušky, jež se na&#160;svatojanském sněmu uradily prosvítit se podzimem.</p>
			<p class="MLP-text">Ani Resslova ulice, na&#160;nadílku odstínů chudá, nezůstala tentokrát na&#160;ocet. Jedno ráno se tu objevila blikající žlutá světla obklopená červenobílými závorami, a&#160;nikdo nevěděl, co znamenají. Provoz se nejprve zpomalil a&#160;potom rozfázoval do&#160;pravidelného popojíždění a&#160;zastavování. Posádky za&#160;okýnky vozidel to nelehce nesly&#160;– kdo by chtěl poslouchat další semafor? Ale proud byl otevřen jenom jeden, střídání nevyhnutelné. Zato já jsem se zaradoval, neboť překřížit tuto děsivě přímou, vražedně rychlou ulici bude od&#160;nynějška hračka. Jen bude nutné držet si před tváří kapesník; pomalu jedoucí automobil sice zabíjí pomaleji než automobil v&#160;plné rychlosti, nicméně je v&#160;této činnosti soustavnější a&#160;zcela neúnavný.</p>
			<p class="MLP-text">Příčinu částečné uzavírky jsem se dozvěděl z&#160;večerníku: způsobila ji avie plně naložená bednami s&#160;ovocem a&#160;řezanými květinami, která se před kostelem svatých Cyrila a&#160;Metoděje propadla do&#160;vozovky a&#160;zůstala v&#160;ní vězet do&#160;půli kol. Řidič se závozníkem hned vyskočili ven, první šel umístit výstražný trojúhelník, druhý utíkal do&#160;vestibulu metra zavolat nehodovou pohotovost. Měli velké štěstí. Když se první muž otočil, avie byla pryč. Jeho kolega ho zastihl, jak s&#160;trojúhelníkem v&#160;ruce civí do&#160;kráteru a&#160;zalyká se smíchem.</p>
			<p class="MLP-text-bez1radku--12-0">Mé řešení záhady fotografií zaslaných na&#160;policejní ředitelství nebylo nikdy definitivně potvrzeno, věc byla odložena ad acta — alespoň navenek. Tiše se pátralo dál.</p>
			<p class="MLP-text">Z&#160;výsledku porady kriminalistů zabývajících se novoměstskými vraždami, kde jsem svou hypotézu přednesl, bych byl na&#160;tak chladné chování police nehádal. V&#160;tu chvíli to pro mě vypadalo lépe, všichni mi naslouchali a&#160;brali mě vážně, když mi náčelník dal nakonec za&#160;pravdu, ostatní se přidali. I&#160;kapitán Junek jako poslední skeptik, který odmítal připustit, že by se z&#160;jakékoli mé iniciativy mohla policie nadít prospěchu, musel nakonec uznat, že toto vysvětlení jako jediné posouvá případ o&#160;krůček dál. Přesvědčil ho zprvu bezvýznamný, posléze klíčový nález, který se díky jednomu horlivému pochůzkáři dostal nejdřív do&#160;služebny a&#160;následně na&#160;Olejářův stůl: jedna polovina skateboardu. Strážník ji nalezl u&#160;postranního vchodu do&#160;chrámu svatého Štěpána.</p>
			<p class="MLP-text">Jestli pro ně ne, pro mě to důkaz je; řekl jsem jim to. Mrtví na&#160;fotografiích jsou dva zmizelí mladíci, po&#160;nichž se řadu dní marně pátralo. Byli zavražděni za&#160;hloupost, nicotnůstku, jakou by jejich rodiče vyřešili políčkem nebo odepřením kapesného. Ti dva <span>desperáti </span>však nastříkali svůj rebelský výkřik na&#160;posvátnou <span>omítku,</span> a&#160;za&#160;zhanobení se odjakživa platí vysoké pokuty. Ten, co měl nápis na&#160;svědomí (na&#160;snímku vzadu), byl svlečen donaha a&#160;od&#160;hlavy k&#160;patě pokryt týmž svinstvem, jakým znečistil kostelní zeď. Kůže se dusila pomalu a&#160;dlouho, utrpení muselo být strašlivé. Nádobku od&#160;barvy mu patrně vtloukli do&#160;úst ještě zaživa. Druhý hoch (ten, co odešel z&#160;domova s&#160;pojízdným prkénkem v&#160;podpaží), nejspíše kryl prvnímu záda a&#160;byl za&#160;to potrestán mírněji — smrtí rychlou a&#160;méně útrpnou; v&#160;obličeji měl netečný výraz. Jeho mrtvola (na&#160;obrázku vpředu) však nebyla zohavena o&#160;nic méně než kamarádova: do&#160;rozpáraného břicha mu vrazili polovinu skateboardu. Celý by se tam, jak soudím, nevešel. To, co se viditelně nořilo z&#160;rány, byla ocelová osička se zeleným kolečkem. Nalezená druhá polovička prkénka měla kolečka stejné barvy.</p>
			<p class="MLP-text">Podle zubatého okraje lomu nebyl skateboard přeříznut vejpůl, ale přeražen. Posloužil vrahům jednak jako stopa, kterou za&#160;sebou nechali pro policii, jednak jako výstraha všem dalším útočníkům na&#160;chrám Páně&#160;– v&#160;případě, že se velitelství rozhodne zločin zveřejnit. Stejnou funkci měl onen tajuplný kruh u&#160;počmárané zdi. Symbol moci, jež nechala kostel postavit a&#160;dodnes jej chrání: královská koruna. Proto byla sňata ze špičaté věže a&#160;proto do&#160;ní byl surově vpleten člověk, jenž vztáhl ruku na&#160;budovu, kterou nestavěl.</p>
			<p class="MLP-text">Jak strašná spravedlnost! Ale jak…</p>
			<p class="MLP-text">Ne. Ne, pryč s&#160;tak nelidskou myšlenkou.</p>
			<p class="MLP-text">Vzpomeneme-li si na&#160;způsob provedení předchozí vraždy, není těžké si představit uskutečnění ani tohoto krkolomného kousku. Jak víme, měli k&#160;dispozici pojízdný jeřáb, který nejprve poskytli policii jako jedno z&#160;vodítek, a&#160;pak, když se náhle naskytla příležitost znovu jej využít, ho zase ukradli. O&#160;Pražanech je známo, že si svého města pramálo hledí a&#160;kromě zaneřáděných ulic si všimnou sotva čeho; ostatně chodit se zakloněnou hlavou a&#160;obdivovat fasády, římsy a&#160;karyatidy se tu skutečně nevyplácí, jak zjistil mnohý cizozemec uvyklý na&#160;čisté chodníky. Není divu, že zmizení diadému ze svatoštěpánské věže si jako jediný všiml penzista z&#160;domu odnaproti. Jeho svědectví, na&#160;poslech zmatené a&#160;ublekotané, nyní přesně zapadalo do&#160;rekonstrukce.</p>
			<p class="MLP-text">Jak si vysvětlit zločin na&#160;dvou nezletilých? A&#160;co měla znamenat jeho přemrštěnost? Tohle: přehnanost a&#160;divadelnost dávala novoměstským vraždám společné jméno. Nevěděli jsme přesně, jak toto jméno zní&#160;– msta? trest? zastrašování?&#160;–, ale měli jsme aspoň něco: vraždy (a&#160;jeden pokus) jsou pojímány jako estetický spektákl a&#160;dochází k&#160;nim v&#160;blízkosti novoměstských kostelů či přímo na&#160;jejich posvátné půdě.</p>
			<p class="MLP-text">Jak už jsem řekl, má úvaha udělala dojem. Junek zaujatě mhouřil oči a&#160;nenápadně stahoval ústa, jako by kousl do&#160;něčeho kyselého a&#160;nechtěl to na&#160;sobě dát znát. Ostatní, které jsem znal jen od&#160;vidění, si mlčky dělali poznámky. Rozeta se usmívala jedním koutkem úst, jako by byla na&#160;lehkých pochybách, co se týče mého zdravého rozumu, a&#160;když jsem skončil, zvedla i&#160;druhý koutek a&#160;její dlaně němě zatleskaly. Potom poklepala nehtem na&#160;náramkové hodinky a&#160;nenápadně kývla hlavou. Došlo mi, že se mnou chce mluvit. Ona! Se mnou! Vyprahlo mi v&#160;krku, veškeré vlhko z&#160;úst mi záhadným způsobem stouplo do&#160;očí. Nemohl jsem promluvit, nebyl jsem schopen ani jediného gesta. Zmocnila se mě prudká závrať. Vší silou jsem se opřel o&#160;stůl, který se se mnou bláznivě roztočil po&#160;kanceláři, zatímco ostatní si ničeho nevšímali a&#160;seděli jako přikovaní.</p>
			<p class="MLP-text">Olejář byl celý pryč rozčilením. V&#160;uších mu bublalo jako v&#160;sopečných kráterech, sotva si u&#160;nich stačil měnit čisté kapesníky, sykaje bolestí. Než schůzku rozpustil, požádal mě, abych ještě chvíli setrval. Pak, když jsme osaměli, se otázal, zda se od&#160;nového roku nechci vrátit k&#160;policii. Odvětil jsem, že si to musím rozmyslet, a&#160;zachoval jsem kamennou tvář. Pod touto maskou jsem jásal.</p>
			<p class="MLP-text">Rozeta čekala před domem; tělnatá dívka v&#160;bledém baloňáku a&#160;květovaném šátku nemódně uvázaném pod bradou. Její <span>dochvilnost</span> mi zalichotila, byl jsem to já, kdo se omlouval za&#160;zdržení. Musel jsem křičet, vítr mi odnášel slova někam ke&#160;Karlovu, chvíli nás plácal po&#160;zádech a&#160;chvíli nás fackoval, lomcoval uličními lucernami. Schovali jsme se v&#160;nedalekém hostinci a&#160;za&#160;chvíli si hřáli dlaně o&#160;hrnky s&#160;grogem.</p>
			<p class="MLP-text">„Proč ses tak díval?“ začala hlasem, který byl oproti pohledu, jakým mě oblažila na&#160;poradě, překvapivě studený. „Jistě jsi jim něco zatajil, viď? Řekni mi to.“</p>
			<p class="MLP-text">„Já? Ty ses dívala. A&#160;nevím víc, než jsem pověděl. Chtěla ses se mnou sejít, abys ze mě tahala rozumy?“</p>
			<p class="MLP-text">„Hlupáku. Chci ti něco říct. Možná jsi taky v&#160;nebezpečí, mám o&#160;tebe strach.“</p>
			<p class="MLP-text">„Opravdu? Nic krásnějšího jsem v&#160;životě neslyšel. Prosím, zopakuj to.“</p>
			<p class="MLP-text">„To není žert. Poslechni, nevím, co sis o&#160;mně vysnil, a&#160;je mi to jedno. Jenom se ve&#160;mně nepleť, uškodí to tobě, ne mně. Ten obraz, který sis o&#160;mně vykreslil, je nejspíš falešný. V&#160;nic nedoufej, jenom by ses klamal.“</p>
			<p class="MLP-text">„Nemám v&#160;nic doufat? V&#160;nic? V&#160;takovém stavu už jsem byl a&#160;horší neznám. Ale třeba se pleteš ty ve&#160;mně. Vždyť o&#160;tobě nic nevím. Jenom mi na&#160;tobě některé věci nejdou dohromady.“</p>
			<p class="MLP-text">„Tak je nech být. Na&#160;mně nezáleží.“</p>
			<p class="MLP-text">„A&#160;na&#160;kom tedy?“</p>
			<p class="MLP-text">„Sám jsi řekl, že o&#160;mně nic nevíš. Zůstaň při tom. Co by ses dověděl, by se ti pramálo líbilo. Nejsem krásná. Nejsem vzdělaná. Nejsem zajímavá.“</p>
			<p class="MLP-text">„To jsi mi přišla říct? Když si dovolím nesouhlasit, přijmeš to jako poklonu?“</p>
			<p class="MLP-text">„Trapnosti. Mluvíš jako ten pitomec Záhir.“</p>
			<p class="MLP-text">„Proč ty nadávky? Podívej&#160;– vůbec nerozumím, proč jsme tady. Myslel jsem, že sis se mnou dala rande, ale vlastně jsem tomu moc nevěřil. Nevím, kdo jsi, co od&#160;tebe očekávat.“</p>
			<p class="MLP-text">„Aspoň mi odpusť. I&#160;to, co se třeba nestane. Aspoň doufám. Nemůžu ti to vysvětlit, aspoň zatím ne. Jestli k&#160;tomu má dojít… já tomu nezabráním. Ale nezahubí tě to, pokud tomu necháš volný průběh. Potom půjde jen o&#160;zvyk.“</p>
			<p class="MLP-text">„Čemu mám nechat volný průběh? Na&#160;co si mám zvyknout?“ Nevěděl jsem, o&#160;čem mluví, a&#160;způsob její řeči mi drásal nervy. Sice jsem nepočítal s&#160;milostným vyznáním a&#160;ulevilo se mi, když jsem od&#160;ní nic takového nezaslechl, ale její slova mě popudila.</p>
			<p class="MLP-text">„Byla jsem v&#160;podobné situaci. Bydlím u&#160;něj, ale to neznamená, že jsem jeho služka nebo poskok. Nic mu nedlužím, ani on mně. Já sama se rozhodnu, jak si zařídím život. Zatím mi to vyhovuje takhle.“</p>
			<p class="MLP-text">„Já ti přece nic nevyčítám, jak bych mohl? Vždyť co je mi do&#160;–“</p>
			<p class="MLP-text">„Správně, vůbec nic,“ přerušila mě. Chtěl jsem říct, že jde o&#160;omyl a&#160;že by mě ve&#160;snu nenapadlo dívat se na&#160;ni skrz prsty jen proto, že bydlí v&#160;Gmündově apartmá, ale nedala mi příležitost. Její následující otázka mi málem vyrazila dech.</p>
			<p class="MLP-text">„Odkdy nás špehuješ?“</p>
			<p class="MLP-text">„Já že špehuju?“</p>
			<p class="MLP-text">„Prunslík tě posledně viděl v&#160;zahradě u&#160;Kateřinek, když jsem tam byla s&#160;Matyášem.“</p>
			<p class="MLP-text">„Tak Prunslík! Ten ničema. Jeho ses nezeptala, co tam dělal?“</p>
			<p class="MLP-text">„S&#160;ním si to vyřídím, do&#160;toho se plést nemusíš. A&#160;do&#160;mé koupelny už nechoď.“</p>
			<p class="MLP-text">„V&#160;Bouvines se ještě nevyznám. Ty dveře jsem otevřel náhodou.“</p>
			<p class="MLP-text">„Ale zůstals u&#160;nich nějak dlouho.“</p>
			<p class="MLP-text">„Dlouho? Asi ano… Ten turecký stan nad lázní… a&#160;to železo…“</p>
			<p class="MLP-text">„Divil ses, jak vypadám?“</p>
			<p class="MLP-text">„Zůstal jsem jako omráčený. Bylo to… Bylo to všecko krásné.“</p>
			<p class="MLP-text">„Takové zážitky si nech pro sebe. Sama nevím, co si o&#160;Matyášovi myslet, možná od&#160;něj už zítra odejdu.“</p>
			<p class="MLP-text">„Proč? Co je mezi vámi?“</p>
			<p class="MLP-text">„To bych ti neřekla, ani kdybych to věděla. Jestli to všecko vy­držím a&#160;ty se osvědčíš, dozvíš se to sám.“</p>
			<p class="MLP-text">„Jak se mám osvědčit? V&#160;čem? A&#160;co z&#160;toho budu mít?“</p>
			<p class="MLP-text">„Možná se najdeš, to je ti málo? Jako já jsem se našla. I&#160;když nevím… Matyáš ti v&#160;tom pomůže, jako pomohl mně. Byla jsem na&#160;tom hrozně. On mě z&#160;toho vytáhl.“</p>
			<p class="MLP-text">„Vytáhl mě z&#160;jámy zmaru, z&#160;tůně bahna, postavil mé nohy na&#160;skálu, dopřál mi bezpečně kráčet. Žalm číslo 40, ještě jsem to nezapomněl.“</p>
			<p class="MLP-text">Prudce se zvedla, věnovala mi krátký, nečekaně vlídný úsměv a&#160;odešla. Nápoj, kam si nasypala čtyři sáčky cukru, ani neochutnala. Napil jsem se. Jak se dalo čekat, grog byl nechutně přeslazený. A&#160;přece mi zachutnal víc než ten můj. Usrkával jsem z&#160;něj, znovu přemílal Rozetina slova a&#160;hledal v&#160;nich ten či onen jinotaj. To odpoledne jsem žádný nenašel.</p>
			<p class="MLP-text-bez1radku--12-0">První prosincový týden jsem prožil v&#160;dobré náladě. Opět jsem se potuloval po&#160;milovaných zákoutích města a&#160;město mne přijímalo do&#160;své náruče, předvádělo mi málo známé skrýše a&#160;prozrazovalo tajnosti svých slavných dějin, kdykoli jsem si vyvzpomněl měkce v&#160;nich spočinout. Ovzduší bylo průzračné, lehce mrzlo a&#160;napadl druhý sníh, který se držel déle než první. Proměnil uřvané ulice v&#160;tiché koridory vedoucí do&#160;neznáma, zázračně vyčistil nároží a&#160;prosvětlil ústí pasáží, vdechl městu laskavost k&#160;jeho nehodným obyvatelům. Bílé pokrývky na&#160;střechách gotických kostelů a&#160;stříškách barokních půd upomínaly na&#160;obrázkové knížky čtené v&#160;dětství. Stejná peřina přikryla Prahu před sto lety, třemi sty lety, šesti sty lety a&#160;dřív. Život pod duchnou se vlekl stále stejně pomalu, nejrychleji se Prahou proháněly saně.</p>
			<p class="MLP-text">Mrtvoly mladíků od&#160;Svatého Štěpána se nenašly. Jediným stínem na&#160;těch bělostných dnech byl telefonát od&#160;Záhira. Stavitel mi pogratuloval ke&#160;změně bydliště a&#160;oznámil, že už mě nebude potřebovat, protože nad jeho životem bdí čtyřiadvacet hodin denně policie. Chtěl, abych si z&#160;toho nic nedělal a&#160;bral to z&#160;té lepší stránky&#160;– když jsem mu dělal ochránce já, bál se o&#160;mě ještě víc než já o&#160;něj, teď jde však opravdu do&#160;tuhého&#160;– dostal dlažební kostku; ano, stejnou jako ti druzí, ano, taky zelenou, ne, nic mu nerozbili, zabalenou jako spěšný balík ji dostal poštou.</p>
			<p class="MLP-text">A&#160;stejnou poštou dostal ještě něco: strach.</p>
			<p class="MLP-text">Sdělil jsem mu velkou novinu, že sám opět brzy obléknu uniformu a&#160;možná se mi znovu dostane do&#160;rukou. I&#160;z&#160;telefonního sluchátka bylo patrné, jak ho to zaskočilo; věděl jsem, že mě za&#160;dobrého policistu nepovažuje&#160;– poté jak jsem se mu minule ztratil. Rychle mi sdělil, že s&#160;ním nyní bude spolupracovat Rozeta. Když jsem mlčel, zeptal se, co na&#160;to říkám. Ale mlčel jsem dál. Bodalo mě v&#160;hrudi, jako by mi v&#160;ní někdo zapojil elektrický šicí stroj. Popřál jsem Záhirovi, ať mu to s&#160;Rozetou vyjde, a&#160;hádal, jak se při tom vychloubání tváří: jistě pomrkává zvlhlýma očima a&#160;oplzle se usmívá. Z&#160;toho mi nebylo příjemně, ale trudné myšlenky na&#160;Rozetu svíjející se v&#160;jeho objetí zahnala veselá představa, jak mu spadne čelist, až jí pod sukní nahmatá železné spodní prádlo. To mě rozesmálo. Špatně to pochopil a&#160;začal mi vykládat, jak od&#160;začátku věděl, že ona je na&#160;mužské, co se vyznají ve&#160;světě. Abych změnil směr hovoru, otázal jsem se, jestli má kromě onoho poštovního varování důvod obávat se o&#160;svou bezpečnost víc než dřív. Neochotně řekl, že ho asi někdo sleduje&#160;– to je ten pravý důvod, proč chce, aby nad ním bděl profesionál. Doporučil jsem mu kapitána Junka, i&#160;když jsem nezapomněl, že mě před ním jednou varoval. Opět jsme si nerozuměli. Pochopil to tak, že mu chci rozmluvit Rozetu. Rozloučil se a&#160;nechal pozdravovat rytíře z&#160;Lübecku; titul vyslovil se zřetelnou ironií a&#160;první část jména záměrně zúžil a&#160;protáhl, takže v&#160;něm zaznělo německé slovo <span class="MLP-znak-kurziva-11b">Liebe</span>. Tušil snad něco o&#160;podivném vztahu mezi těmi dvěma? Nakonec, než položil sluchátko, ještě přihlouple zašvitořil, že pro jedno kvítí slunce nesvítí a&#160;ať mě nenapadne skákat z&#160;Nuselského mostu, <span>neboť</span> zná romantičtější místa: třeba Petřínskou věž. Chtěl jsem mu ještě říct, aby spoléhal raději na&#160;sebe než na&#160;policii, ale sluchátko bylo už hluché. Hluché jako inženýr Záhir.</p>
			<p class="MLP-text">Gmünd, aspoň jak se mi zdálo, měl z&#160;mé znovunabyté důvěry u&#160;policie upřímnou radost. I&#160;Prunslík se ke&#160;mně ve&#160;vestibulu hotelu měl a&#160;třásl mi rukou jako pomatený. Jeho slova mě jako obvykle zmátla&#160;– řekl, že stará láska nerezaví a&#160;i&#160;on je vždycky radši, když mě má na&#160;očích. Jeho společník mi však blahopřál jaksepatří, pozval mě na&#160;okázalou večeři do&#160;jakéhosi klubu a&#160;zmínil se, že se blíží den, kdy na&#160;mou počest uspořádá večírek.</p>
			<p class="MLP-text">Vyžádal si mě u&#160;Olejáře ještě na&#160;jeden dva týdny, dokud nebude hotov se svou prací, kterou se nyní pokusí uspíšit. V&#160;této době jsme navštěvovali novoměstské kostely každý den. Nejčastěji jsme byli ve&#160;Svatém Štěpánu a&#160;v&#160;Apolináři. On zakresloval, počítal a&#160;měřil, já jsem bloumal od&#160;jednoho oltáře ke&#160;druhému a&#160;po&#160;očku pozoroval Rozetu. Chovala se, jako bych tam nebyl.</p>
			<p class="MLP-text">Tehdy jsem se podruhé podivil výrazu Sedmikostelí, které přede mnou Gmünd vyslovoval čím dál tím častěji, aniž by mi vysvětlil jeho význam. Poprvé jsem se ostýchal zeptat se a&#160;nyní bylo na&#160;přímý dotaz pozdě. Domníval jsem se, že mluví o&#160;nějakém městě v&#160;zahraničí, jehož architekturou se inspirují jeho plány; samozřejmě mi přišlo na&#160;mysl uherské Pětikostelí. O&#160;to více mne překvapilo zjištění, že Sedmikostelí má být lokalita česká, dokonce pražská. Jediný podobný název, o&#160;kterém jsem kdy slyšel, bylo malostranské Pětikostelní náměstí a&#160;stejnojmenná ulice, jméno vzniklé po&#160;domu U&#160;Pěti kostelů. Už dávno se od&#160;něho upustilo, snad proto, že vzniklo omylem; v&#160;onom tmavém koutě pod hradčanským svahem nikdy tolik kostelů pohromadě nestálo. Pokaždé, když se rytíř o&#160;Sedmikostelí zmínil, zatoužil jsem dovědět se o&#160;tom záhadném místě víc. Nakonec jsem si jakýs takýs obrázek udělal: Sedmikostelí vyznačovaly jednak určité chrámy Nového Města pražského, vesměs postavené na&#160;popud císaře Karla IV., některé jím přímo založené (ať&#160;už na&#160;místě starších kostelů románských, nebo na&#160;nových parcelách), jednak oblast vyznačená spojnicemi mezi těmito svatostánky. Užasl jsem, že se téměř do&#160;puntíku shoduje s&#160;mou nejoblíbenější lokalitou. Hloupé bylo, že jsem jednotlivé chrámy nedokázal určit. Tak například Panna Marie na&#160;Slupi: na&#160;pohled bezvýznamný kostelík krčící se na&#160;okraji, navíc s&#160;propachtovanou východní liturgií. A&#160;přece o&#160;tuto stavbičku jevil rytíř Gmünd neobyčejný zájem a&#160;zahrnoval ji do&#160;svých plánů, kde, jak jsem brzy zjistil, hrály stejně významnou roli kolosy jako Emauzy nebo Karlov. Tam jsem s&#160;ním zatím nebyl ani jednou. Jistý jsem si byl též Štěpánem a&#160;Apolinářem, ty k&#160;Sedmikostelí neodmyslitelně patřily, váhal jsem ovšem u&#160;Kateřiny, která oproti ostatním nebyla v&#160;minulém století romanticky regotizována až na&#160;zvonici, která jediná zbyla z&#160;její původní podoby. I&#160;tak dával součet svatostánků pouze číslo šest, a&#160;rytíř přece hovořil o&#160;Sedmikostelí. Hodlá snad přibrat ještě Svatého Jindřicha, tázal jsem se sám sebe, anebo to bude spíš Martin? A&#160;Petra vynechá? Co Panna Maria Sněžná? Co Svatý Václav na&#160;Zderaze? Úchvatný gotický sloh, jemuž jsem pod Gmündovým vlivem začal vášnivě propadat, tyto kostely pro jeho seznam staveb crème de la crème nesporně kvalifikoval, ale zrazovala je jejich lokalita, která, jak jsem vyrozuměl, není dostatečně magická. Nemyslete si, povzdechl si jednou rytíř, Petrská čtvrť či okolí Svatého Lazara mě nesmírně lákají, ale je dobré znát hranice svých možností. Pomyslel jsem si, že já své znám: sám se sedmého chrámu Horního Nového Města pražského, Gmündova kouzelného vrchu, ještě nějakou dobu nedopátrám.</p>
		</div>
</body>
</html>