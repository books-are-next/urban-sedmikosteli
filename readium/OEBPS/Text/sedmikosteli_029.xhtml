<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>sedmikosteli-25</title>
		<link href="../Styles/sedmikoste_idstyles.css" rel="stylesheet" type="text/css"/>
	</head>
	<body id="sedmikosteli" xml:lang="cs-CZ">
		<div>
			<p id="toc_marker-23" class="MLP-uroven2-kapitola">XXIII</p>
			<p class="MLP-citat">Zjasněte vzduch! Očistěte oblohu!<br/>Omyjte vítr!<br/>Vezměte kámen po&#160;kameni a&#160;omyjte je!</p>
			<p class="MLP-dopis-podpis">— T<span class="char-style-override-3">. S. Eliot</span></p>
			<p class="MLP-text-bez1radku">Takovou barvu růží jsem doposud neviděl. Barvu čerstvé krve, husté, pomalu proudící tělní mízy s&#160;třpytem černé perleti. Květy byly mladé, poupata po&#160;rozvití stísněna v&#160;trsech v&#160;porcelánových vázách, z&#160;nichž jedna stála na&#160;stolku, druhá na&#160;sekretáři a&#160;třetí na&#160;okně, a&#160;za&#160;tím oknem byla tma. Pokoj plný květin&#160;– to jistě kvůli mně. Nach aster a&#160;rumělka jiřin smísené v&#160;dózách z&#160;granátového skla, na&#160;zemi u&#160;dveří květináč z&#160;pálené hlíny, v&#160;něm vysoký africký ibišek. Purpurových karafiátů nepočítaně, sem tam se mezi nimi pýřil tulipán. Instinktivně jsem pohlédl do&#160;výklenku, kde se kdysi zjevil fantom čínské vázy s&#160;drakem a&#160;richardiemi. Teď tu na&#160;malém skleněném podstavci leželo anthurium, utržené a&#160;pohozené s&#160;nedbalou rafinovaností; žlutý zobáček v&#160;rudém srdci už uvadal.</p>
			<p class="MLP-text">Šarlatový pokoj, vyzdobený pro mé potěšení. Jak si mě můžou předcházet s&#160;takovou bezostyšností? A&#160;co je to tamhle…?</p>
			<p class="MLP-text">Vedle květiny se válelo hrubé, nevábně vyhlížející železo, dů­mysl­ně spletité, matově lesklé. Rozšklebená lovecká past.</p>
			<p class="MLP-text">Někdo postřehl směr mého pohledu a&#160;pochopil můj údiv. „Pás cudnosti,“ řekl na&#160;vysvětlenou.</p>
			<p class="MLP-text">Ano, byl to opravdu pás cudnosti a&#160;neviděl jsem ho poprvé. Posledně byl připevněn na&#160;nahém těle; nyní, pustý a&#160;hloupý, vystavoval na&#160;odiv svůj primitivní, a&#160;přece tak zvrácený mechanismus. Mimovolně jsem se otřásl a&#160;pevně před tím výjevem zavřel oči, ve&#160;víře, že až je zase otevřu, budu konečně vzhůru.</p>
			<p class="MLP-text">„Vy jste tam ale řádil,“ řekl stejný hlas jako prve. „Byl jste zvědavý na&#160;Rozetu? Na&#160;to, co tam dělá, na&#160;pravdu, kterou před vámi skrývá? Nepochopil jste, že čas je otcem pravdy. Čas vás za&#160;to potrestal.“</p>
			<p class="MLP-text">Ten odrzlý tón&#160;– ten přece znám. Nebudu reagovat. Ozval se znovu.</p>
			<p class="MLP-text">„Čas je otcem pravdy.“</p>
			<p class="MLP-text">Nemělo smysl dál předstírat spánek. „Nerozumím.“ To slovo se mi vzpouzelo v&#160;krku a&#160;sotva jsem ho zachrčel, ale následující odpověď mě přesvědčila, že bylo srozumitelné.</p>
			<p class="MLP-text">„Mluvím k&#160;vám já, Raymond, a&#160;to, co říkám, by se rovnou mělo tesat do&#160;podkroví karlovského chrámu, ale pozor, aby vás nenačapali.“</p>
			<p class="MLP-text">Lekl jsem se, zda nejsem ve&#160;společnosti toho blázna sám. Opatrně jsem se rozhlédl. Ležel jsem na&#160;pohovce pokryté karmínovým perským kobercem a&#160;někdo se nade mnou skláněl. Ano, Prunslík, ten jeho protivný hlas. Pomalu jsem se posadil. Držel jsem si hlavu v&#160;dlaních jako napuklý džbán, obávaje se, že kdybych ji pustil, rozsype se na&#160;tisíc střepů. Zaslechl jsem nezaměnitelný zvuk: ve&#160;sklenici s&#160;vodou šuměl prášek. Vida, někdo tu ví, jak mi je.</p>
			<p class="MLP-text">Otevřel jsem oči. Z&#160;blízkosti necelého metru si mě zkoumavě prohlížela masitá tvář rytíře z&#160;Lübecku. Usmívala se.</p>
			<p class="MLP-text">„Neříká to Prunslík, nýbrž filozof. A&#160;řekl to dávno, v&#160;dobách mladších, než jsou naše.“</p>
			<p class="MLP-text">„Snad starších,“ řekl jsem ochraptěle.</p>
			<p class="MLP-text">„Mladších, Květoslave. Čas, stejně jako člověk, stárne. Jen hlupák si mohl vymyslet pojmy jako ,moderní doba‘, ,novověk‘, ,mladý svět‘ a&#160;podobné pošetilosti, jen blázen mohl usoudit, že starší doba kamenná předcházela době mladší. Logika jazyka odporuje řádu kosmu, to je známá věc. Jazyk stvořily chytré, ale velmi nepokorné a&#160;nadmíru zpupné děti, nazývající se lidmi, a&#160;ty si navykly poměřovat všehomír svými titěrnými měřítky. Byl Čas v&#160;roce 1382 starší, anebo mladší než dnes? Z&#160;hlediska dějepisců starší&#160;– co vy na&#160;to jako historik? Své předky nazýváme otci a&#160;pradědy a&#160;spojujeme je s&#160;vysokým věkem. Ale copak Čas od&#160;těch rajských dob nezestárl o&#160;šest století? Copak Čas mládne? Nikoliv! Čas je stařec nad hrobem, který před ním uhýbá. Máme tu začátek třetího tisíciletí&#160;– aspoň podle lidského počítání&#160;– a&#160;myslím, že nejsem sám, kdo cítí, že spolu s&#160;tímto zlomem nastává soumrak&#160;– soumrak lidí. Lidé se povýšili na&#160;bohy, božstva samozvaná, a&#160;teď je za&#160;to čeká trest. Je to jen spravedlivé. Ale najdou se takoví, kteří vše napraví: vyslanci Času. Zastaví úpadek a&#160;zabrání pádu.“</p>
			<p class="MLP-text">„Nerozumím vám.“ Můj hlas žalostně sténal, v&#160;hlavě se tříštily střepy.</p>
			<p class="MLP-text">„Nerozumíte, a&#160;přece už všechno víte. Buďte klidný, moudrý poznává vše, aniž kam jde, a&#160;rozlišuje vše, aniž na&#160;co hledí. Lao C’ to řekl jistě proto, že znal někoho, jako jste vy. Jsme vám vděční, Květoslave. Já, Raymond i… i&#160;ostatní členové našeho spolku.“</p>
			<p class="MLP-text">„Nevím o&#160;žádném spolku.“</p>
			<p class="MLP-text">„Ale víte, jenom to necháváte hluboko zasuté ve&#160;svém podvědomí, uvnitř své fenomenální intuice. Zábavné, že? Žádná vaše naučená schopnost vám to nepoví, nevytáhne to z&#160;vás. Potřeboval byste k&#160;tomu příslušný kámen, a&#160;ten je zatím nedostupný. Zatím.“</p>
			<p class="MLP-text">„Kámen&#160;– ano. Ten mi vždycky řekl víc než učebnice. Jsem rád, že to taky vidíte. Dokazuje to, že ještě nejsem nepříčetný.“</p>
			<p class="MLP-text">„Z&#160;toho jste měl strach? Jak dojemné. Že je Květoslav dojemný, Raymonde?“</p>
			<p class="MLP-text">Prunslík na&#160;mě zašilhal svýma krutýma očima a&#160;potměšile poznamenal: „Dojemný jako jehňátko. Představte si, že po&#160;celou dobu, co dlel ve&#160;visuté jámě, kam ho shodila jeho nešikovnost ne že bychom jí trochu nepomohli, vůbec ho nenapadlo použít vysílačku, kterou měl v&#160;kapse toho svého nepraného pršipláště. Myslím, že je definitivně na&#160;naší straně, rytíři.“</p>
			<p class="MLP-text">„To mě neskonale blaží, opravdu. Dá se tedy říct, že jste s&#160;námi už v&#160;jednom kruhu, že? Už jsme jím semknuti. Ostatně ho máme ve&#160;znaku. Obruč a&#160;kladivo symbol našeho bratrstva.“</p>
			<p class="MLP-text">„Tak přece!“ neudržel jsem se. „Není to trochu trapné, hrát si dnes na&#160;zednáře?“</p>
			<p class="MLP-text">Přeslechl mou nejapnost a&#160;pokračoval:</p>
			<p class="MLP-text">„Na&#160;počátku sedmdesátých let čtrnáctého století se dali do&#160;spolku čtyři věrní stoupenci císaře Karla, rádci z&#160;jeho nejužšího okruhu. Strašným nedopatřením pak přišel jeden z&#160;nich o&#160;život. Brzy nato císař zemřel a&#160;vedly se spory, co se na&#160;jeho smrti podepsalo nejvíc. Já to nyní vím: byl to žal nad tou ztrátou. Promiňte, těžko se mi o&#160;tom mluví, souvislosti jsem se dozvěděl teprve nedávno&#160;– díky vám. Tři zbývající hejtmané založili bratrstvo. Měli k&#160;tomu řadu bohulibých pohnutek, ale především jim šlo o&#160;to stavět v&#160;Praze chrámy Páně v&#160;takové velebnosti a&#160;kráse, jakou jim určil císař. Označili se za&#160;pokračovatele jeho díla. Kaple Božího těla byla Karlovým nápadem, za&#160;jeho života však na&#160;Dobytčím trhu vyrostla pouze dřevěná věž, matný příslib slávy pozdějšího kamenného skvostu. Takový byl osud většiny Karlových myšlenek; těch, jež stihl realizovat, byla jen nepatrná hrstka proti těm, které si odnesl do&#160;hrobu. I&#160;tak je třeba vzdát slávu jeho památce při každé příležitosti; bez něj byste tu nebyl ani vy, ani já, ani naše město. Ani bratrstvo Božího těla.“</p>
			<p class="MLP-text">„Mohl jsem to tušit. Biskupská katedrála ve&#160;Štrasburku, dóm v&#160;Kolíně nad Rýnem, klášter v&#160;Batalze&#160;– všechno zednářské stavby. Chcete mi zřejmě naznačit, že mezi ně patřila i&#160;kaple Božího těla.“</p>
			<p class="MLP-text">„Nikoli, nejsme zednáři, a&#160;svobodní jsme jen do&#160;té míry, kterou nám určuje Bůh, vladař a&#160;kruh, jejž máme ve&#160;znaku. Je znamením toho, že jsme vázáni povinností ochraňovat stavby vztyčené našimi předky.“</p>
			<p class="MLP-text">„Mluvíte asi o&#160;ochraně kulturních památek. Ale koho míníte tím vladařem?“</p>
			<p class="MLP-text">„Přiznávám, že s&#160;vladařem to v&#160;poslední době bylo špatné, ale náprava je na&#160;cestě. A&#160;pokud jde o&#160;tu ochranu&#160;– sám jste vytušil, kterých kostelů se týká.“</p>
			<p class="MLP-text">„Zatím jich bylo šest.“</p>
			<p class="MLP-text">„Šest? Vskutku si myslíte, že bychom si zvolili ďáblovo číslo?“</p>
			<p class="MLP-text">„Je jich sedm, já vím. A&#160;už umím určit ten poslední. Je jím neexistující kaple Božího těla.“</p>
			<p class="MLP-text">„Úžasné,“ zachrčel Prunslík a&#160;vysekl posměšnou poklonu.</p>
			<p class="MLP-text">„Věděl jsem, že jste náš,“ řekl radostně Gmünd. „Věděl jsem to od&#160;samého začátku. Obruč a&#160;v&#160;ní zavěšené kladivo, ciferník s&#160;rafií, hodiny se svým kyvadlem; nekonečný Čas a&#160;nástroj, který jej dělí na&#160;úseky představované lidskými životy. Nezdál se vám někdy takový sen?“</p>
			<p class="MLP-text">„Zdál. Jenže to nebyl sen, bylo to… něco jiného.“</p>
			<p class="MLP-text">„Vaše jedinečná schopnost vidět do&#160;minulosti. Sjezdil jsem kvůli takovým jako vy celý svět, a&#160;pak jsem vás, nejlepšího ze všech, našel ve&#160;staré vlasti mého rodu. Nevěřím, že je to náhoda.“</p>
			<p class="MLP-text">„Nechápu, jak jste mě mohl najít.“</p>
			<p class="MLP-text">„Pomohla mi Rozeta. Vycítila to. Je stejně obdarovaná jako vy sny, které vycházejí z&#160;jejího a&#160;vašeho těla, pramení z&#160;určitého nedostatku; hovoří o&#160;tom jedna středověká teorie. Jsou to sny zlé, nicméně pravdivé. Skrytý cit vám dává odlišovat přeludy od&#160;zjevení pravdy, promlouvá k&#160;vám skrze slova a&#160;obrazy. Tato vidění znal už svatý Augustin a&#160;ve&#160;svém pojednání je popsal Isidor ze Sevilly. Nic nového pod sluncem.“</p>
			<p class="MLP-text">„Obruč a&#160;kladivo&#160;– takovou zástavu si může zvolit jen totalitní režim.“</p>
			<p class="MLP-text">„Milý hochu,“ řekl ztěžka Gmünd, „budete se muset smířit s&#160;tím, že naše bratrstvo nikdy nepřijalo principy demokracie. Ubírá se cestou vedoucí zpátky. Nevede do&#160;pekel, to jen lidé jsou pověrčiví a&#160;bojí se jí&#160;– uvykli již pokroku, mají za&#160;to, že jinam než kupředu nelze. Politováníhodný omyl. Je třeba jim otevřít oči.“</p>
			<p class="MLP-text">„A&#160;jak si to vaše bratrstvo představuje? Lidé by neměli žít svobodně?“</p>
			<p class="MLP-text">„Svobodně!“ vyštěkl popuzeně. „Co je to svoboda? Pouta, která nevidíme; to proto stále klopýtáme, to proto padáme na&#160;tvář. Já nabízím lepší život ve&#160;feudální zemi řízené jediným vládcem, pro začátek voleným. Ať si plebs klidně volí&#160;– když je pán chytrý a&#160;má-li na&#160;to, nemůže chátra zvolit jiného. Dvacáté století je toho nejlepším příkladem. Já říkám něco jiného: světskou moc králi, duchovní církvi, ať všichni vědí, na&#160;čem jsou. Absolutní moc Bohu.“</p>
			<p class="MLP-text">„Kterou z&#160;církví máte na&#160;mysli?“</p>
			<p class="MLP-text">„Pochopitelně všeobecnou. Monarchie je tisíckrát lepší než demokracie. Demokracie je dynamická a&#160;rychlá, počítá s&#160;permanentním růstem všeho možného i&#160;nemožného, žije kultem nového. Jak obludné! Jak scestné! Proti řádu všehomíra! Ta velkohubá demokracie, vzývající osvícenství, blahobyt a&#160;účelovost, nás zavedla až sem&#160;– na&#160;konec éry západního lidstva. Ten konec se dlouho připravoval; kdo ví, kdy začal? Třeba to bylo v&#160;době, kdy zrušili pražské kláštery a&#160;přestavěli je na&#160;blázince; v&#160;den, kdy náhrobními kameny ze zdí nejsvětější kaple Božího těla vydláždili Koňský trh, a&#160;to na&#160;příkaz Josefových pohůnků. Můžeme se divit, že od&#160;těch dob je náměstí prokleté; že se z&#160;něho stala stoka s&#160;přízviskem Václavák? Mohl to zaonačit někdo jiný než antikrist? Osvícený císař se zasloužil o&#160;zrušení nevolnictví&#160;– ale nebyla to chyba? Anebo&#160;– neudělal to právě proto, aby se půldruhého století nato dostali k&#160;moci dva největší tyrani všech dob? Sprostí plebejci, kteří se mstili za&#160;své uražené a&#160;ponížené ego! Vznešená krev by něco takového nikdy nepřipustila. Vůbec by nedovolila, aby nastalo něco tak nelidského, ba protilidského, jako bylo dvacáté století. Ono je nejpádnějším důkazem, že neurození si nedovedou vládnout.</p>
			<p class="MLP-text">Jde o&#160;to oddálit chvíli zániku. Zpomalit vývoj. Uzamknout ho, zmrazit. Monarchie nabízí pomalé, stálé plynutí, úctu ke&#160;starému, lásku k&#160;tradici. Neměnnost. Řád. Klid. Ticho. Čas. Oceán času. Zlatý věk monarchie vždy znamenal nejkrásnější údobí našich dějin. Čtrnácté století, a&#160;hned po&#160;něm devatenácté. Kéž bych byl jako vy a&#160;mohl se do&#160;nich vracet, kdykoli se mi zlíbí. Ani nevíte, jak hořce lituji, že jsem se narodil tak pozdě do&#160;tohoto pekla s&#160;elektrizovanou mučicí technikou.</p>
			<p class="MLP-text">Ale chtěl bych vám povědět něco o&#160;klubu, do&#160;něhož vás dnes přijímáme. Prosím najezte se, večer bude dlouhý.“</p>
			<p class="MLP-text">Podíval se na&#160;hodinky a&#160;dvakrát netrpělivě klepnul hůlkou o&#160;podlahu. Pochopil jsem to jako důraznou pobídku k&#160;jídlu. Uvědomil jsem si bolest, již mi působil hlad po&#160;nekonečných hodinách strávených v&#160;podkrovním vězení.</p>
			<p class="MLP-text">Stolek se prohýbal pod stříbrnými podnosy, zdobenými mísami a&#160;přikrytými omáčníky, obsahujícími roztodivné pokrmy. Rytířova slova ve&#160;mně budila děs a&#160;zároveň byla sladce konejšivá, a&#160;vůbec mi nebrala chuť k&#160;jídlu. Věděl jsem, že s&#160;plným břichem se těžko odporuje, ale opravdu jsem se ještě hotovil protestovat?</p>
			<p class="MLP-text">Sbíhaly se mi sliny, ale nezvyklost jídel před mýma očima mě nutila k&#160;obezřetnosti. Nejdřív mě udivila zakalená huspenina, jež byla cítit rybinou, a&#160;skutečně jsem v&#160;ní objevil kousky lososa; moc mi nechutnala. Mou pozornost potom upoutala tmavá, skoro černá kaše smíchaná s&#160;naloženým zelím, vonící hřebíčkem, tymiánem a&#160;vinným octem. I&#160;z&#160;ní jsem opatrně okusil, ale byla tak kyselá, že jsem se musel ošklíbnout. Prunslíkovi, jenž mě bedlivě sledoval, to očividně udělalo radost, která se znásobila, když jsem zaváhal nad další mísou. Byly v&#160;ní tři celé ryby&#160;– odhadl jsem je na&#160;bělice zatuhlé hluboko v&#160;bílé pastě, takže vypadaly jako uvězněné pod zamrzlou hladinou jezírka. V&#160;nepravidelném kruhu kolem jejich těl se leskly oranžové kuličky, v&#160;nichž jsem poznal jeřabiny. Když jsem průsvitnou hmotu nabral na&#160;špičku nože a&#160;olízl ji, zjistil jsem, že jde o&#160;vepřové sádlo. Chuť na&#160;ryby mě přešla. Rychle jsem zvedl poklici kameninového omáčníku stojícího diskrétně stranou a&#160;vzápětí ji s&#160;třesknutím pustil. Můj úlek byl oprávněný: to, co na&#160;mě vykouklo z&#160;cibulové omáčky, byla beraní hlava s&#160;prázdnými očními důlky a&#160;zakroucenými žlutými rohy.</p>
			<p class="MLP-text">Po&#160;dlouhém váhání, které by jiný hostitel považoval za&#160;neslušnost, ale Gmünd je přešel se shovívavým úsměvem, jsem naslepo nabral na&#160;vidličku malý šišatý karbanátek, omočil jej v&#160;černofialové omáčce a&#160;strčil do&#160;úst. Chutnalo to velice zvláštně. Červené maso nebylo mleté, nýbrž hrubě sekané a&#160;silně kořeněné, cítil jsem jalovec, šafrán a&#160;ještě něco, snad puškvorec. Temná, dávno zapomenutá chuť kuchyně předků.</p>
			<p class="MLP-text">„Vidím, že vám to není nemilé,“ pochválil mě Gmünd, přestože se mi ze všech koření stahovala ústa, „rychle si zvykáte. To je dobré znamení, brzy budete jíst takovou krmi každý den; jistě ne tak bohatou, to byste nám pak spal víc, než bychom potřebovali.“ Bez úsměvu se zasmál a&#160;ihned mluvil dál: „Nenechte se pobízet a&#160;jezte a&#160;pijte, to Château-Landon je výtečné. Dovolte Raymondovi, aby vám nalil. Vidíte tu rubínovou jiskru?“</p>
			<p class="MLP-text">Víno bylo skutečně lahodné. Dával jsem si však pozor, aby mě neomámilo. Kývl jsem na&#160;Gmünda přes okraj sklenky a&#160;on se znovu rozhovořil.</p>
			<p class="MLP-text">„Byli jsme zámožné bratrstvo, ale přístup měl k&#160;nám otevřen každý&#160;– to by vás, můj milý demokrate, mohlo zajímat. Začátky byly smutné a&#160;byla nás jen hrst: čtyři hejtmané. Pak… už jen tři. A&#160;ti tři kolem sebe shromáždili čtyřicet bratří, rozrostli jsme se v&#160;dav téměř desateronásobný. Patronát nad námi držel samotný král a&#160;císař Václav IV., snad i&#160;proto nám stavba kaple netrvala více než jedenáct let, ačkoli nejeden z&#160;novoměstských kostelů byl vztyčován třikrát, dokonce i&#160;pětkrát déle a&#160;pár smolařů nebylo zcela dokončeno nikdy&#160;– kupříkladu Panna Marie Sněžná.</p>
			<p class="MLP-text">Gotický chrám Božího těla, nejdříve dřevěný a&#160;posléze přestavěný v&#160;kameni, měl půdorys buď osmicípé hvězdice, anebo složitého mnohohranu se základní křížovou dispozicí, symetrický podle osy vchod&#160;– kněžiště. Hluboké základy měly tvar ozubeného kola&#160;– proto dnes neumíme určit přesnou podobu stavby. Není jasné ani to, kolik paprsků sloužilo za&#160;postranní kaple, zda pět či šest, popřípadě všech sedm vyjma výklenku, v&#160;němž byl vchod. Krása novoměstského Božího těla neměla na&#160;světě obdoby a&#160;myslím, že nemá dodneška. Díky němu byl Dobytčí trh po&#160;staletí <span>středem</span> <span>světa.</span> Toužíte-li si alespoň vzdáleně představit jeho úžasnou podobu, ladnost a&#160;vybroušenou krásu, spojte si v&#160;mysli karlovský chrám s&#160;letohrádkem Hvězda a&#160;přidejte k&#160;tomu monumentalitu Královské kaple v&#160;Cáchách. Anebo jinak: představte si nikoli jedinou stavbu, ale celé městečko ježící se špičatými věžičkami, všude samý výstupek, výčnělek a&#160;mezi nimi tmavý kout, symfonii jehlanovitých a&#160;kuželovitých vertikál uskupených jako beránci kolem pastýře, jímž byla mohutná čtyřboká věž s&#160;vysokou stanovou střechou.</p>
			<p class="MLP-text">Náš kostel byl určen pro stálý výstav svatých ostatků, putovaly za&#160;nimi tisíce poutníků ze všech koutů naší země, z&#160;Branibor a&#160;z&#160;Polska, ba z&#160;celé Evropy. Navštívit kapli Nejsvětějšího těla a&#160;krve Páně a&#160;Panny Marie, jak se tehdy jmenovala, znamenalo věc prestiže každého dobrého křesťana. O&#160;svátcích vyhlášených císařem se Dobytčí trh zcela zaplnil a&#160;kaple čněla z&#160;davu jako nehybný, stálý ostrov v&#160;pomíjivém proudu vod.</p>
			<p class="MLP-text">Pak nastala éra mně nemilá, ač o&#160;nic méně slavná. V&#160;třetím roce nešťastného patnáctého století darovalo naše bratrstvo kostel univerzitě, zcela dobrovolně, ale nemoudře. Brzy se tam začalo přijímat pod obojí a&#160;také tu byla vyhlášena ta hanebná kompaktáta.“ </p>
			<p class="MLP-text">„To vím. Jako Mojžíšovy zákony je vytesali do&#160;dvou kamenných desek a&#160;pozlatili písmo.“</p>
			<p class="MLP-text">„Strašné, viďte? A&#160;pak je nechali vsadit do&#160;kostelní zdi! Takové znesvěcení; Karel se musel obracet v&#160;hrobě.“</p>
			<p class="MLP-text">„A&#160;nadvakrát se obrátil, když tu později kázal Müntzer.“</p>
			<p class="MLP-text">„Ten nevěřící Tomáš! Ten kverulantský panteista! Ten německý Jidáš! Bravo, Květoslave, mluvíte mi z&#160;duše. My dva opravdu najde­me společnou řeč.“ Rytíř z&#160;Lübecku mi radostně potřásl pravicí. Nato přiskočil Prunslík a&#160;potřásl mi levicí. Jeho potrhlosti mě už nepřekvapovaly.</p>
			<p class="MLP-text">„Koncem osmnáctého století ji rozebrali na&#160;stavební materiál. Kde bylo vaše bratrstvo?“</p>
			<p class="MLP-text">Gmünd se zatvářil, jako bych mu dal políček. „Vaše otázka ťala do&#160;živého, ale máte na&#160;ni právo. Už za&#160;století sedmnáctého činnost bratrstva notně polevila, ale nejtěžší ránu mu uštědřilo osvícenství, opět ta prokletá doba. Tehdy se paradoxně vzmáhaly spolky svobodných zednářů, ale zaměřovaly se na&#160;úplně jinou, zcela zbytečnou činnost&#160;– hlavně osvětu.“</p>
			<p class="MLP-text">„Osvětu považujete za&#160;zbytečnost?“</p>
			<p class="MLP-text">„Vy ne? K&#160;čemu kdy byla? Kam nás dostala? Nikam jinam než do&#160;ďáblova věku, kdy nás Smrťák kosil jak přezrálé obilí, padesát, šedesát milionů klasů, a&#160;ještě měl málo. A&#160;po&#160;celou dobu měl na&#160;svém kostlivém ksichtě nasazenou masku vlídného tatíčka toho či onoho národa.“</p>
			<p class="MLP-text">„Dvacáté století zrodilo i&#160;vás.“</p>
			<p class="MLP-text">„Každé zlo si pod sebou nakonec podřízne větev. Zásluhy za&#160;znovuobnovení bratrstva však nemám já, ale moji předci, pokrevní i&#160;nepokrevní. Můj praděd Petr Gmünd, o&#160;němž jsem vám druhdy vyprávěl, byl stavitel. Možná vás ani nepřekvapí, že spolupracoval s&#160;Mockerem a&#160;Wiehlem na&#160;plánu a&#160;uskutečnění regotizace novoměstských chrámů.“</p>
			<p class="MLP-text">„Byli taky v&#160;bratrstvu Božího těla?“</p>
			<p class="MLP-text">„Oni a&#160;mnozí jiní. Na&#160;přelomu století vstoupily do&#160;bratrstva první ženy.“</p>
			<p class="MLP-text">„A&#160;Rozeta? Předpokládám, že jste ji získal. A&#160;kde vůbec vězí?“</p>
			<p class="MLP-text">„Slyším ve&#160;vašem hlase úzkost. Máte o&#160;ni strach?“</p>
			<p class="MLP-text">„Přirozeně.“</p>
			<p class="MLP-text">„Milujete ji?“</p>
			<p class="MLP-text">Neodpověděl jsem. Oči mi zabloudily do&#160;výklenku ve&#160;zdi, k&#160;železu ležícímu vedle uvadajícího anthuria.</p>
			<p class="MLP-text">Gmünd se ohlédl po&#160;směru mého pohledu a&#160;smutně se usmál. „Ten pás cudnosti,“ řekl tichým hlasem, „je stejně falešný jako Rozetina maska. Její tajemství není záhadné, spíše prozaické… a&#160;strašné.“ Došel k&#160;železu, zvedl ho a&#160;pohladil je v&#160;místě, kde zely dva zubaté otvory. „Tohle je padělek, výplod chlípných choutek osmnáctého století. Středověk nebyl tak hrůzný, jak se traduje. Takový ho chtěli mít až osvícenci a&#160;naši historici hloupě převzali jejich lži. Tu věcičku jsem koupil v&#160;jednom anglickém starožitnictví, jakýsi sběratel to prodal, když se dozvěděl, že nejde o&#160;mučicí nástroj z&#160;třináctého století, ale o&#160;žert. Takových padělků jsou spousty. Patří k&#160;nim i&#160;železná panna norimberská; potoky krve jejích milenců z&#160;ní nikdy netekly, řemeslníci ji sestrojili na&#160;objednávku někdy v&#160;roce 1830.“</p>
			<p class="MLP-text">„Tak proč to měla Rozeta na&#160;sobě?“</p>
			<p class="MLP-text">„Kvůli vám. Nemáte zkušenosti se ženami, jinak byste věděl, že se nechají přistihnout jen tehdy, když samy chtějí.“</p>
			<p class="MLP-text">„Takže věděla, že zabloudím do&#160;její koupelny?“</p>
			<p class="MLP-text">„Dříve či později jste to musel udělat. Chtěla vám dát na&#160;srozuměnou svou nepřístupnost, ale zároveň ve&#160;vás musela nějak vzbudit touhu.“</p>
			<p class="MLP-text">„Proč, proboha?“</p>
			<p class="MLP-text">„Kvůli bratrstvu. Nezapomeňte, že to byla ona, kdo ve&#160;vás rozpoznal ten úžasný talent. Nachomýtl jste se právě včas. Její úkol byl původně jiný: zkorumpovat policejního náčelníka, aby pro nás začal pracovat. Ale vy jste byl mnohem vzácnější kořist. Olejář je spolehlivý buldok, nemá však ani špetku vašeho talentu. Snaží se, seč může, a&#160;cedí pot, ale od&#160;cíle se tím víc vzdaluje. Až nám opravdu začne šlapat na&#160;paty, zastavíme ho. Je snadno vydíratelný, odhadl jste ho dobře, poznal jste, že to, co se mu valí z&#160;uší, je jeho černé svědomí. Spletl jste se jen v&#160;Barnabášovi&#160;– nic na&#160;náčelníka policie nevěděl. Já vím víc. Stačilo naznačit a&#160;Olejář byl můj. Myslíte, že by mi vás jinak dal k&#160;dispozici? Udělal by z&#160;vás oušlapka, co až do&#160;penze obchází jeden domovní blok. V&#160;životě byste se nedočkal povýšení.“</p>
			<p class="MLP-text">„A&#160;Rozeta? Proč pro vás pracuje?“</p>
			<p class="MLP-text">„Zajímá-li vás důvod, proč vstoupila do&#160;bratrstva Božího těla, zde je: Rozeta není opravdová žena.“</p>
			<p class="MLP-text">„Co je to za&#160;nesmysl?“</p>
			<p class="MLP-text">„Jistěže je to osoba ženského pohlaví, k&#160;tomu neobyčejně krásná, ale nemůže počít dítě&#160;– lůno má truchlivě zjizvené. Ještě nedospělá se musela podrobit jisté operaci.“</p>
			<p class="MLP-text">Něco třesklo. Byla to váza s&#160;karafiáty, kterou shodil Prunslík, v&#160;obličeji bílý jako stěna, v&#160;očích velké, neuvěřitelné slzy. Rytíř povytáhl obočí a&#160;mluvil dál:</p>
			<p class="MLP-text">„Postižených bylo tenkrát víc, ona dopadla ještě dobře, když Bůh dá, dožije se vysokého věku. O&#160;tom případu si před nějakými dvanácti lety povídala celá Praha&#160;– takzvané veřejné tajemství. Kdysi žila s&#160;matkou někde v&#160;Holešovicích. Pak se musely přestěhovat kvůli stavbě podzemní dráhy, dostaly byt v&#160;panelovém domě na&#160;sídlišti Opatov. V&#160;domě smrti. Byl to takový malý architektonický experiment&#160;–“</p>
			<p class="MLP-text">„Zadržte, znám ten příběh! Patřila mezi oběti té nové protipožární technologie, že?“</p>
			<p class="MLP-text">Gmünd mlčky přikývl a&#160;k&#160;zemi se zřítila další váza&#160;– tentokrát s&#160;růžemi. Voda se naráz vpila do&#160;koberce, v&#160;jeho hebkém předivu se zachytily střepy. Prunslík zašilhal po&#160;tulipánech, které měl ještě na&#160;dosah, a&#160;znovu napřáhl ruku k&#160;úderu. Instinktivně jsem se přikrčil, ale on jen vytáhl jeden tulipán a&#160;se zavřenýma očima k&#160;němu přivoněl. Pak mu bleskovým pohybem hlavy ukousl květ a&#160;bez žvýkání jej spolkl.</p>
			<p class="MLP-text">„Jak jsem již řekl,“ pokračoval Gmünd, „Rozeta podstoupila operaci zhoubného nádoru na&#160;děloze a&#160;zachránila si život. Duševní otřes měl teprve přijít. Byla vynikající studentkou, veškerou svou mladou energii upřela na&#160;složení maturitních zkoušek a&#160;přijímacích pohovorů na&#160;univerzitu. Chtěla být tlumočnicí. Zkoušky udělala, byla přijata a… zhroutila se. Pooperační trauma, zprvu latentní, poté více než zjevné. Dlouhá rekonvalescence. Dostala se z&#160;nejhoršího, ale od&#160;té doby trpí bulimií. Když šla k&#160;policii, zatajila to.“</p>
			<p class="MLP-text">„Smutný příběh.“</p>
			<p class="MLP-text">„Věděl jste o&#160;tom?“</p>
			<p class="MLP-text">„Kdepak. Jen mi bylo divné, že tak rychle ztrácí a&#160;pak zas nabírá váhu.“</p>
			<p class="MLP-text">„Střídá se to náhle a&#160;nečekaně, vyčerpává ji to.“</p>
			<p class="MLP-text">„A&#160;kde tedy je? Chtěl bych ji vidět. Být s&#160;ní chvíli o&#160;samotě.“</p>
			<p class="MLP-text">„To vám rádi umožníme, viďte, Raymonde?“ Podíval se na&#160;hodinky. „Co myslíte, nenazrál už čas, abychom Květoslava dovedli za&#160;jeho tajemnou kráskou?“</p>
			<p class="MLP-text">„Počkejte,“ řekl jsem již pevnějším hlasem, „ještě mi odpovězte na&#160;tohle: byli jste to vy, kdo zabil inženýrku Pendelmanovou?“</p>
			<p class="MLP-text">„Kdo jiný?“ odvětil pevně a&#160;v&#160;jeho tváři se nepohnul jediný sval. „Spikla se s&#160;největšími lotry a&#160;škodila našemu svatému městu po&#160;celá desetiletí. Nezáleží na&#160;tom, že to byla žena&#160;– ve&#160;svém úřadě si počínala jako avarský nájezdník. Naše město je ženského rodu  jeden ho ohrožuje, druhý jej obdivuje, ale každý se mu dvoří, každý se pokouší je dobýt, ať po&#160;dobrém či po&#160;zlém. Považuji se za&#160;soupeře architektů, stavitelů a&#160;úředníků&#160;– zatímco oni město chtějí využít, já se mu v&#160;úctě a&#160;obdivu skládám k&#160;nohám jako před paní svých snů.“<span></span></p>
			<p class="MLP-text">„A&#160;nikdo vám nesmí stát v&#160;cestě.“</p>
			<p class="MLP-text">„Divíte se? Řehoř a&#160;jemu podobní natahali do&#160;Prahy nové silnice a&#160;s&#160;nimi plechovou veteš, co po&#160;nich jezdí. Řehoř se kdysi podílel na&#160;stavbě betonového koryta přes nuselské údolí, přestože se nabízely desetkrát lepší návrhy. Například most s&#160;ocelovou konstrukcí, jakási Eiffelova věž na&#160;obou stranách rozšířená a&#160;položená přes údolí, anebo římský akvadukt z&#160;červených cihel, stojící na&#160;obloucích nesmírné výše&#160;– na&#160;spodní úrovni by jezdilo metro a&#160;cestující by se okny dívali ven, na&#160;vrchní by vedl široký chodník. Nakonec i&#160;nějaká silnice by tam mohla být, samozřejmě štíhlejší a&#160;střídmější než magistrála, ta jedovatá zmije dnes a&#160;denně krmená dobrodruhy. Bratrstvo bude mít plné ruce práce. Všiml jste si, jak kostel zkrásněl a&#160;povyrostl poté, co jsme pomstili jeho urážku?“</p>
			<p class="MLP-text">„Mluvíte o&#160;Řehořovi a&#160;Pendelmanové. A&#160;co Barnabáš?“</p>
			<p class="MLP-text">„Taky lotr k&#160;pohledání, a&#160;zasloužilý. Nejenže postavil polovinu všech obytných chlívků na&#160;Jižním městě&#160;– on se navíc krvavě namočil do&#160;aféry Opatov, schválil stavbu Kongresového centra, té vyšehradské hydry, a&#160;zasloužil se o&#160;erekci gigantického menhiru na&#160;Žižkově, hanebného to znamení novodobého pohanství Čechů. To Barnabáš byl zodpovědný za&#160;to, že v&#160;Praze neexistuje místo, odkud byste neviděl betonové baráky. Díky Bohu za&#160;hotel Bouvines, odtud panelák zaručeně neuvidíte.“</p>
			<p class="MLP-text">„Pokud si nevylezete nahoru do&#160;věže,“ dodal trpce Prunslík. „Je odtamtud vidět Prosek, Háje, Jinonice i&#160;Černý most, můžete se točit jak na&#160;obrtlíku, řehořové, barnabášové, záhirové a&#160;pendelmanové se podepsali na&#160;obzoru celého panoramatu. Naštěstí nikoli nezvratitelně.“</p>
			<p class="MLP-text">„Řekl jste záhirové. Znamená to snad…“</p>
			<p class="MLP-text">„Bojíte se o&#160;něj?“ řekl Gmünd. „Opravdu vám na&#160;něm záleží? Policie ho podezřívá z&#160;Barnabášovy vraždy, možná nám ještě stačí vyklouznout a&#160;posadit se do&#160;pohodlného vězení. Nebylo by to poprvé, co byste ho zachránil.“</p>
			<p class="MLP-text">„Tenkrát v&#160;Apolináři! Celé jste to na&#160;mě políčili!“</p>
			<p class="MLP-text">„Takové už jsou naše metody&#160;– každý si do&#160;své pasti vleze sám,“ zahihňal se Gmündův pobočník.</p>
			<p class="MLP-text">„Takže jste to byl vy, kdo rozhoupával zvon. Povězte mi ale, jak jste se odtamtud dostal.“</p>
			<p class="MLP-text">„Počkal jsem, až se uráčíte sejít schody, vašnosti,“ smál se Pruns­lík a&#160;pak mi vysvětlil, kde po&#160;celou dobu byl: krčil se na&#160;slepé severní straně věže docela jako rarach za&#160;komínem. V&#160;místě, kde se věž odpoutává od&#160;střechy lodě, byl dokonale ukrytý. Zkusil jsem si to představit a&#160;pochopil jsem, že se to dalo provést. Prunslík tam seděl a&#160;potají se nám chechtal.</p>
			<p class="MLP-text">„Za&#160;necelou hodinu má váš přítel Záhir schůzku s&#160;Rozetou,“ řekl s&#160;pobaveným úsměvem Gmünd, „v&#160;jedné restauraci na&#160;Vinohradech. Domluvil si ji ze zahraničí. To jsou laskominy! Nepokusíte se něco podniknout?“</p>
			<p class="MLP-text">„Myslíte, že ona by… Ale ještě zbývá něco vysvětlit: proč jste mě shodili do&#160;klenebního trychtýře?“</p>
			<p class="MLP-text">„Samozřejmě proto, abyste nám dopověděl, co jste předtím jen nakousl. Odpusťte mi to, byl jsem zoufalý, že nechcete spolupracovat. Mohli jsme vás spoutat a&#160;páčit to z&#160;vás násilím, ale vy byste se bránil a&#160;ublížil sobě nebo někomu z&#160;nás, anebo byste se k&#160;smrti vyděsil, co já vím. To jsem nemohl potřebovat. Ale copak&#160;– proč ten nešťastný výraz? Snad vám není líto, že jsem vás podvedl? Věřte mi, bylo to pro dobro věci. Neměl jsem času nazbyt; pokud vím, oblíbila si vás jistá dáma&#160;– netrvalo by dlouho a&#160;svedla by vás. Pak byste nám už nebyl k&#160;ničemu.“</p>
			<p class="MLP-text">„Chcete říct… Má to znamenat, že…?“</p>
			<p class="MLP-text">„Jistě&#160;– vaši divotvornou schopnost podmiňuje tělesná neposkvrněnost. Neptejte se, proč to tak je, a&#160;buďte za&#160;svůj dar vděčný.“</p>
			<p class="MLP-text">„Takže Rozeta je jako já?“</p>
			<p class="MLP-text">„Do&#160;jisté míry jste jeden jako druhý. Ona si však nemusí tak odpírat po&#160;tělesné stránce. Nemějte jí to chudičké potěšení za&#160;zlé, se zdravím je na&#160;tom o&#160;dost hůř a&#160;její schopnost nahlížet do&#160;minulosti je slabší než vaše. Ale ani vy nezůstanete na&#160;ocet, nebojte se. Až nebudu potřebovat vašich služeb, vězte, že vás dobře ožením.“</p>
			<p class="MLP-text">„Co takhle s&#160;vdovou?“ zahihňal se Prunslík. „Znám jednu mladou a&#160;pěknou, její starý ještě žije, ale je to dědek nad hrobem. Stojí za&#160;to si počkat.“</p>
			<p class="MLP-text">„Neměla právo mě zradit.“</p>
			<p class="MLP-text">„Rozeta? Jako dívka, která vám učarovala, dozajista ne. Jako oběť moderní doby ano. Ta malá zrada napomůže její pomstě a&#160;nastolí cestu k&#160;nápravě. Tak si to přeje i&#160;bratrstvo a&#160;doufám, že vy si to brzy budete přát taky.“</p>
			<p class="MLP-text">„Co jsem v&#160;tom podkroví říkal?“</p>
			<p class="MLP-text">„Blouznil jste, ale informace, o&#160;niž nám šlo, byla jasná a&#160;navazovala na&#160;to, co jste už načal, ale nedopověděl posledně. Václav Hazmburk, bývalý úštěcký hejtman a&#160;Karlův důvěrník, se jednoho smutného rána léta Páně 1377 vypravil do&#160;nově zbudovaného kostela při klášteře augustiniánů, teprve nedávno zasvěceného Karlu Velikému a&#160;Panně Marii, aby tam osobně dohlédl na&#160;vytesání rituálních znaků takzvaného svatokarlovského bratrstva, jež založil s&#160;třemi spřátelenými šlechtici. V&#160;ten jistý den se na&#160;scéně objevil císař, ač návštěva nebyla v&#160;programu&#160;– na&#160;řadě byl Svatý Apolinář, aby ho Jeho Jasnost poctila svou přítomností. Když však císař zavítal na&#160;Karlov a&#160;přistihl v&#160;podkroví dva řemeslníky a&#160;jejich pána, kterak tesají do&#160;kamene sedm příšer noci, vysvětlil si to jako znesvěcení svatostánku a&#160;následující ráno nechal všechny tři pověsit. Symboly bratrstva byly rozbity na&#160;prach. Celé podkroví a&#160;podpůrný systém přestavěli a&#160;nechali přesvětit chrám. Jediné, co mu ponechali, byly chrliče, které roztloukli čtyřicet let nato husité. Pátral jsem v&#160;rodinné historii celý život, abych se dozvěděl, proč Václav Hazmburk ztratil královu přízeň a&#160;svou ušlechtilou hlavu, a&#160;řekl jste mi to vy, zázračné dítě vidoucí věci zaniklé.</p>
			<p class="MLP-text">Právě od&#160;vás vím, že to celé byla nešťastná náhoda a&#160;hloupé nedorozumění. Historie si už takto zahrává. Ani tak prozíravý monarcha jako Karel nebyl neomylný. Sedm kamenných oblud uzavřených v&#160;obruči s&#160;kladivem mělo chránit tento a&#160;šest dalších kostelů. Jak víte, obludy na&#160;gotických katedrálách mají většinou prostou funkci: odvádějí ze střechy vodu. Podobu šklebících se gorgón a&#160;zamračených gryfů jim však nedal pouhý účel dala jim ji víra v&#160;ochranitelskou moc.</p>
			<p class="MLP-text">Můj předek byl popraven, císař Karel se usoužil nad svou ukvapeností, život šel dál. Za&#160;hlavní kostel, v&#160;jehož podkroví vzniknou nové rituální symboly a&#160;který dá jméno novému bratrstvu, zvolili tři zbývající zemané kapli na&#160;Dobytčím trhu. Za&#160;vlády Václava IV. vzniklo bratrstvo Božího těla, aby bránilo novoměstské chrámy a&#160;trestalo toho, kdo na&#160;ně vztáhne ruku.</p>
			<p class="MLP-text"><span class="MLP-znak-kurziva-11b">Oko za&#160;oko, zub za&#160;zub, ruku za&#160;ruku, nohu za&#160;nohu, spáleninu za&#160;spáleninu, modřinu za&#160;modřinu, jizvu za&#160;jizvu.</span> Je nejvyšší čas, aby se lidé vrátili ke&#160;smlouvě, již pro ně uzavřel Mojžíš s&#160;Hospodinem. Není lepší, zemře-li pár hloupých, neschopných a&#160;nemorálních architektů a&#160;úředníků, než abychom zahynuli všichni  než abychom se nechali zabít barbary třímajícími místo uzdy volant; než abychom se nechali udusit kouřem v&#160;našem vlastním městě? Řekněte&#160;– není to lepší?“</p>
			<p class="MLP-text">Domluvil a&#160;čekal na&#160;odpověď. </p>
			<p class="MLP-text-bez1radku--12-0">Mlčel jsem, ústa mi uzamkl děs&#160;– z&#160;něho, z&#160;bratrstva, ze sebe. Mlčel jsem a&#160;střežil se vydat hlásku, přestože mě slova pálila na&#160;jazyku. Zavřel jsem oči a&#160;zkusil slova polknout, ale jícen je nepřijal, uvízla v&#160;krku jako rybí kost a&#160;bodala k&#160;nesnesení. A&#160;tak jsem je vykašlal, vychrlil je ze sebe v&#160;záchvatu pochyb a&#160;nesouhlasu. Ale byla to slova přitakání. Matyáš Gmünd měl pravdu. Konečně mi byl seslán učitel.</p>
		</div>
</body>
</html>