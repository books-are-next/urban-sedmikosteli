<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XIV">
    <meta name="apple-mobile-web-app-capable" content="yes">
    <title>XIV</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miloš Urban: Sedmikostelí">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Sedmikostelí">
    <meta property="og:title" content="Sedmikostelí">
    <meta property="og:type" content="book">
    <meta property="og:book:author" content="Miloš Urban">
    <meta property="twitter:title" content="Miloš Urban: Sedmikostelí">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./sedmikosteli_019.html">
    <link rel="next" href="./sedmikosteli_021.html">
    <meta name="nb-order" content="19">
    <link rel="self" href="sedmikosteli_020.html">
    <meta name="nb-identifier" content="urban-sedmikosteli-a6d1f80">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3868" data-nb-chars="22914">
    <nav role="doc-toc">
      <ul class="plain section">
        <li><a href="sedmikosteli_007.html">I</a></li>
        <li><a href="sedmikosteli_008.html">II</a></li>
        <li><a href="sedmikosteli_009.html">III</a></li>
        <li><a href="sedmikosteli_010.html">IV</a></li>
        <li><a href="sedmikosteli_011.html">V</a></li>
        <li><a href="sedmikosteli_012.html">VI</a></li>
        <li><a href="sedmikosteli_013.html">VII</a></li>
        <li><a href="sedmikosteli_014.html">VIII</a></li>
        <li><a href="sedmikosteli_015.html">IX</a></li>
        <li><a href="sedmikosteli_016.html">X</a></li>
        <li><a href="sedmikosteli_017.html">XI</a></li>
        <li><a href="sedmikosteli_018.html">XII</a></li>
        <li><a href="sedmikosteli_019.html">XIII</a></li>
        <li><a href="sedmikosteli_020.html">XIV</a></li>
        <li><a href="sedmikosteli_021.html">XV</a></li>
        <li><a href="sedmikosteli_022.html">XVI</a></li>
        <li><a href="sedmikosteli_023.html">XVII</a></li>
        <li><a href="sedmikosteli_024.html">XVIII</a></li>
        <li><a href="sedmikosteli_025.html">XIX</a></li>
        <li><a href="sedmikosteli_026.html">XX</a></li>
        <li><a href="sedmikosteli_027.html">XXI</a></li>
        <li><a href="sedmikosteli_028.html">XXII</a></li>
        <li><a href="sedmikosteli_029.html">XXIII</a></li>
        <li><a href="sedmikosteli_030.html">XXIV</a></li>
        <li><a href="sedmikosteli_031.html">EPILOG</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XIV</span></h1>
        <section>
          <p class="chunk" data-nb-ref-number="2" data-nb-words="22" data-nb-chars="113"><span class="idea" data-nb-ref-number="2" id="idea2" data-nb-words="7" data-nb-chars="35">Přetni to&nbsp;pouto, šupiny shoď z&nbsp;očí.<br></span>
            <span class="idea" data-nb-ref-number="3" id="idea3" data-nb-words="7" data-nb-chars="43">Jen bláznu v&nbsp;jeho bláznovství snad připadá,<br></span>
            <span class="idea" data-nb-ref-number="4" id="idea4" data-nb-words="8" data-nb-chars="35">že&nbsp;točí kolem, které se&nbsp;s&nbsp;ním točí.</span>
          </p>
          <p class="chunk" data-nb-ref-number="3" data-nb-words="4" data-nb-chars="13"><span class="idea" data-nb-ref-number="5" id="idea5" data-nb-words="4" data-nb-chars="13">— T. S. Eliot</span></p>
          <p class="chunk" data-nb-ref-number="4" data-nb-words="90" data-nb-chars="516"><span class="idea" data-nb-ref-number="6" id="idea6" data-nb-words="90" data-nb-chars="516">V&nbsp;pondělí jsem vstal časně. Paní Frýdovou, která se&nbsp;od&nbsp;šesti hodin dívala na&nbsp;televizi, to&nbsp;potěšilo. Umíchala mi&nbsp;tři vejce na&nbsp;slanině, a&nbsp;když přede mne tuto královskou snídani prostírala, vyslovila přesvědčení, že&nbsp;jsem si&nbsp;určitě našel práci, prý je&nbsp;to&nbsp;na&nbsp;mně vidět. Neměl jsem to&nbsp;srdce zavrtět hlavou, a&nbsp;tak jsem se&nbsp;soustem chleba v&nbsp;ústech zamumlal, že&nbsp;se&nbsp;mi&nbsp;něco rýsuje. Při jídle jsem sledoval, jak se&nbsp;venku rozednívá do&nbsp;špinavého, žlutošedého rána; vypadalo to&nbsp;na&nbsp;sníh. Rtuť v&nbsp;teploměru za&nbsp;oknem se&nbsp;chvěla na&nbsp;nule.</span></p>
          <p class="chunk" data-nb-ref-number="5" data-nb-words="131" data-nb-chars="812"><span class="idea" data-nb-ref-number="7" id="idea7" data-nb-words="131" data-nb-chars="812">Zatím začalo sněžit na&nbsp;obrazovce televizoru. Paní domácí do&nbsp;něj udeřila, a&nbsp;chumelenice zhoustla. Pak televizi vypnula a&nbsp;posadila se&nbsp;naproti mně. Začala se&nbsp;vyptávat, co&nbsp;jsem v&nbsp;poslední době dělal. S&nbsp;omluvou jsem se&nbsp;stáhl do&nbsp;svého pokoje, ale přišla za&nbsp;mnou; neměl jsem vyvětráno a&nbsp;přikrývky byly rozházené po&nbsp;nábytku. Na&nbsp;maličkém psacím stole ležely otevřené tři knihy, které paní Frýdovou zaujaly. Nečekala na&nbsp;souhlas a&nbsp;šla se&nbsp;podívat. Kronika královské Prahy, Pražské pověsti a&nbsp;legendy, Mluvící architektura města Prahy. Tázavě zvedla obočí a&nbsp;podotkla, že&nbsp;doufá, že&nbsp;se&nbsp;nevracím na&nbsp;tu hloupou školu. Uklidnil jsem ji, že&nbsp;mě&nbsp;to&nbsp;ani nenapadne. Pak jsem vytáhl zpod postele pilu a&nbsp;rázným tónem oznámil, že&nbsp;musím okamžitě na&nbsp;policii. Překvapeně zamrkala a&nbsp;beze slova vycouvala z&nbsp;pokoje. Ohyzdné rostliny si&nbsp;nevšimla.</span></p>
          <p class="chunk" data-nb-ref-number="6" data-nb-words="184" data-nb-chars="1074"><span class="idea" data-nb-ref-number="8" id="idea8" data-nb-words="184" data-nb-chars="1074">Vyrazil jsem příliš brzy, chtěl jsem být co&nbsp;možná nejdřív za&nbsp;dveřmi. Řekl jsem si, že&nbsp;dojdu na&nbsp;Bojiště pěšky. Panelové domy spaly, zahrádky ve&nbsp;svahu se&nbsp;choulily zimou, chodníky mlčely. Šel jsem tichým krokem. Jen na&nbsp;silnicích to&nbsp;skučelo, za&nbsp;okénky přepravních strojů tu&nbsp;a&nbsp;tam blikla lidská tvář, světlá protažená šmouha. Připadal jsem si&nbsp;v&nbsp;tom náměsíčném, do&nbsp;neznáma ujíždějícím městě výjimečný: jediný pěšák, pocestný, stopař. Dokonce jsem se&nbsp;dopustil hříchu sebelásky; když kolem mne prosupěl xtý autobus, pokusil jsem se&nbsp;na&nbsp;sebe podívat očima jedné z&nbsp;bledých tváří v&nbsp;něm uvězněných: osamělý Indián v&nbsp;zašlém ponču, ubírající se&nbsp;s&nbsp;rámovou pilou přes rameno k&nbsp;lesu. Bezpochyby se&nbsp;ten muž pohybuje, ale v&nbsp;porovnání s&nbsp;rychlostí automobilů to&nbsp;vypadá, jako by&nbsp;stál a&nbsp;chůzi z&nbsp;jakéhosi důvodu jen předstíral. Lenoch jakýsi, myslí si&nbsp;bledá tvář. Čeká snad, že&nbsp;se&nbsp;k&nbsp;němu někdo přidá? Kdo by&nbsp;se&nbsp;odvážil, když mu&nbsp;jde v&nbsp;patách obluda Čas a&nbsp;už už&nbsp;otvírá chřtán? Vždyť Čas nejdřív požírá pomalé&nbsp;– ty, co&nbsp;mu&nbsp;nestačí. Co&nbsp;mu&nbsp;neutekli. Zmate je&nbsp;ve&nbsp;svých útrobách a&nbsp;obrátí jejich krok zpátky.</span></p>
          <p class="chunk" data-nb-ref-number="7" data-nb-words="66" data-nb-chars="431"><span class="idea" data-nb-ref-number="9" id="idea9" data-nb-words="66" data-nb-chars="431">Napůl jsem doufal, že&nbsp;se&nbsp;na&nbsp;policejním ředitelství setkám s&nbsp;Rozetou, ale když jsem před desátou vstoupil do&nbsp;rozlehlé náčelníkovy kanceláře, byl Olejář sám. Aniž zvedl oči od&nbsp;obrazovky počítače, pokynul mi, abych si&nbsp;sedl. Za&nbsp;velkými okny s&nbsp;rozevřenými žaluziemi se&nbsp;z&nbsp;nazelenalého nebe snášely sněhové vločky. Chodníky pokrýval bílý koberec, který zajisté zmizí dřív, než přijde poledne. Svatoštěpánská věž se&nbsp;tenčila v&nbsp;mlžném oparu.</span></p>
          <p class="chunk" data-nb-ref-number="8" data-nb-words="23" data-nb-chars="149"><span class="idea" data-nb-ref-number="10" id="idea10" data-nb-words="23" data-nb-chars="149">Rozbalil jsem noviny ovinuté kolem pily a&nbsp;položil si&nbsp;ji&nbsp;přes nohy. Naschvál jsem zavadil rámem o&nbsp;kovovou židli, abych upoutal plukovníkovu pozornost.</span></p>
          <p class="chunk" data-nb-ref-number="9" data-nb-words="35" data-nb-chars="227"><span class="idea" data-nb-ref-number="11" id="idea11" data-nb-words="35" data-nb-chars="227">Očekávané nadšení neprojevil, ale nález ho&nbsp;zaujal aspoň natolik, aby dal nástroj prozkoumat v&nbsp;laboratoři. Když jej odnesli, podal mi&nbsp;nějaké fotografie. „První přišla ve&nbsp;čtvrtek a&nbsp;druhá v&nbsp;pátek,“ řekl, „ta poslední před chvílí.“</span></p>
          <p class="chunk" data-nb-ref-number="10" data-nb-words="156" data-nb-chars="960"><span class="idea" data-nb-ref-number="12" id="idea12" data-nb-words="156" data-nb-chars="960">Vzal jsem je&nbsp;od&nbsp;něj a&nbsp;pozorně si&nbsp;je&nbsp;prohlížel. Byly velmi tmavé, ale tu&nbsp;a&nbsp;tam černotou prosvítalo světlejší místo, odstín tlumené červeně. Na&nbsp;prvním obrázku nebylo vidět skoro nic, snad prašná zem s&nbsp;úlomky suti a&nbsp;tři čtyři oblázky. Nedalo se&nbsp;určit, jak jsou velké. Za&nbsp;nimi se&nbsp;zvedala špinavá zeď se&nbsp;světlehnědou či&nbsp;okrovou omítkou. Na&nbsp;druhém snímku, o&nbsp;něco světlejším, bylo vidět stejné místo, ale záběr byl posunut doprava. Dva kameny z&nbsp;levého okraje prvního snímku na&nbsp;něm už&nbsp;nebyly, zato vpravo přibyla modrá skvrna. Snímky byly pořízeny v&nbsp;noci nebo pozdě večer, bez použití blesku. Třetí záběr se&nbsp;opět posunul vpravo. Modrých míst v&nbsp;pozadí přibylo, obzvlášť tu&nbsp;vynikala jakási podlouhlá mlhovina. Pro nedostatek světla se&nbsp;však nedalo odhadnout, co&nbsp;představuje. Stejně jako první dvě byla i&nbsp;tahle fotografie špatně zaostřená. Na&nbsp;samém okraji zakrývala rozmazanou bílou křivku černá skvrna. Měla zakulacený okraj a&nbsp;odshora až&nbsp;dolů zabírala asi šestinu výjevu.</span></p>
          <p class="chunk" data-nb-ref-number="11" data-nb-words="36" data-nb-chars="215"><span class="idea" data-nb-ref-number="13" id="idea13" data-nb-words="36" data-nb-chars="215">Pokrčil jsem rameny. „Nejspíš půjde o&nbsp;další varování, tentokrát určené vám. Dávají si&nbsp;na&nbsp;čas, dělají to&nbsp;napínavé, abyste se&nbsp;začal bát jaksepatří. Zítra a&nbsp;pozítří určitě pošlou další a&nbsp;pak se&nbsp;dozvíte, co&nbsp;vám chtějí.“</span></p>
          <p class="chunk" data-nb-ref-number="12" data-nb-words="110" data-nb-chars="580"><span class="idea" data-nb-ref-number="14" id="idea14" data-nb-words="110" data-nb-chars="580">„Za&nbsp;celou moji kariéru se&nbsp;mi&nbsp;nic takového nestalo, až&nbsp;teď. To&nbsp;je&nbsp;podezřelé. Jakoby… Ostatně to&nbsp;může být i&nbsp;blázen, co&nbsp;se&nbsp;tím náramně baví. Někdo jako ten stařík, co&nbsp;nám minulý týden volal. Myslím, že&nbsp;to&nbsp;bylo v&nbsp;úterý. Ano, v&nbsp;úterý večer. Tvrdil spojovatelce, že&nbsp;se&nbsp;ztratil nějaký diadém, a&nbsp;tak ho&nbsp;přepojila k&nbsp;nám, na&nbsp;krádeže. Vylezlo z&nbsp;něj, že&nbsp;se&nbsp;ta&nbsp;věc neztratila jemu, nýbrž nám všem. Nedávalo to&nbsp;smysl. Hulákal do&nbsp;sluchátka, že&nbsp;se&nbsp;na&nbsp;to dívá a&nbsp;že to&nbsp;tam není, a&nbsp;taky že&nbsp;se&nbsp;mu&nbsp;pod okny v&nbsp;poslední době potulují divní lidé, zatímco na&nbsp;strážníka člověk nenarazí, jak je&nbsp;rok dlouhý.“</span></p>
          <p class="chunk" data-nb-ref-number="13" data-nb-words="11" data-nb-chars="52"><span class="idea" data-nb-ref-number="15" id="idea15" data-nb-words="11" data-nb-chars="52">„Říkal, že&nbsp;se&nbsp;dívá na&nbsp;něco, co&nbsp;tam není? Na&nbsp;diadém?“</span></p>
          <p class="chunk" data-nb-ref-number="14" data-nb-words="24" data-nb-chars="137"><span class="idea" data-nb-ref-number="16" id="idea16" data-nb-words="24" data-nb-chars="137">„Ano. Nebrali ho&nbsp;vážně, ale jméno a&nbsp;adresu si&nbsp;zapsali, protože na&nbsp;tom trval. Pozvali ho&nbsp;sem, ale odmítá opustit byt, bydlí kousek odtud.“</span></p>
          <p class="chunk" data-nb-ref-number="15" data-nb-words="37" data-nb-chars="198"><span class="idea" data-nb-ref-number="17" id="idea17" data-nb-words="37" data-nb-chars="198">Nabídl jsem se, že&nbsp;za&nbsp;ním zajdu. Plukovník neměl námitek a&nbsp;zdálo se&nbsp;mi, že&nbsp;s&nbsp;tím napůl počítal. Možná byl rád, že&nbsp;s&nbsp;takovou pochůzkou nemusí zdržovat své lidi. Lístek s&nbsp;adresou jsem strčil do&nbsp;kapsy.</span></p>
          <p class="chunk" data-nb-ref-number="16" data-nb-words="72" data-nb-chars="447"><span class="idea" data-nb-ref-number="18" id="idea18" data-nb-words="72" data-nb-chars="447">Konečně jsem Olejářovi mohl přednést hypotézu, na&nbsp;niž jsme přišli s&nbsp;Gmündem. Mhouřil oči, soustředěně poslouchal, co&nbsp;mu&nbsp;říkám. Když jsem skončil, zavolal z&nbsp;vedlejší kanceláře sekretářku a&nbsp;požádal ji, aby mu&nbsp;našla spis o&nbsp;případu Pendelmanová. Zatímco jsme mlčky čekali, hleděl z&nbsp;okna a&nbsp;vytíral si&nbsp;stočeným kapesníkem uši. Když dívka složku přinesla, otevřel ji, přelétl očima a&nbsp;pak mi&nbsp;ji&nbsp;podal. Tvářil se, jako by&nbsp;mi&nbsp;tím prokazoval mimořádnou čest.</span></p>
          <p class="chunk" data-nb-ref-number="17" data-nb-words="27" data-nb-chars="182"><span class="idea" data-nb-ref-number="19" id="idea19" data-nb-words="27" data-nb-chars="182">Podíval jsem se&nbsp;na&nbsp;první stránku. Bylo to&nbsp;tam. Inženýrka Milada Pendelmanová pracovala na&nbsp;městském zastupitelství téměř třicet let, po&nbsp;celou dobu na&nbsp;jediném odboru: územní plánování.</span></p>
          <p class="chunk" data-nb-ref-number="18" data-nb-words="16" data-nb-chars="113"><span class="idea" data-nb-ref-number="20" id="idea20" data-nb-words="16" data-nb-chars="113">„Tak jsem měl pravdu,“ neodpustil jsem si. Z&nbsp;mého hlasu zaznívalo uspokojení. „Žádná politika, ale architektura.“</span></p>
          <p class="chunk" data-nb-ref-number="19" data-nb-words="19" data-nb-chars="112"><span class="idea" data-nb-ref-number="21" id="idea21" data-nb-words="19" data-nb-chars="112">„A&nbsp;motiv?“ Olejář na&nbsp;mě hleděl z&nbsp;oblaku cigaretového dýmu. Ve&nbsp;výrazu jeho tváře jsem četl potměšilost a&nbsp;pochyby.</span></p>
          <p class="chunk" data-nb-ref-number="20" data-nb-words="42" data-nb-chars="288"><span class="idea" data-nb-ref-number="22" id="idea22" data-nb-words="42" data-nb-chars="288">„Ten ještě budeme muset zjistit. V&nbsp;každém případě zabil Řehoře i&nbsp;Pendelmanovou jeden člověk, podle všech příznaků naprostý šílenec, vysoce nebezpečné individuum se&nbsp;zálibou v&nbsp;divadelních efektech. A&nbsp;mezi dvěma vraždami málem zmrzačil Záhira. I&nbsp;to byla jedna z&nbsp;jeho dramatických inscenací.“</span></p>
          <p class="chunk" data-nb-ref-number="21" data-nb-words="28" data-nb-chars="183"><span class="idea" data-nb-ref-number="23" id="idea23" data-nb-words="28" data-nb-chars="183">„Opravdu si&nbsp;myslíte, že&nbsp;by&nbsp;to&nbsp;zvládl jediný člověk? Vzpomeňte si, jaké překážky by&nbsp;musel překonat: plot na&nbsp;Nuselském mostě, schody ve&nbsp;věži Svatého Apolináře, stožáry před Vyšehradem.“</span></p>
          <p class="chunk" data-nb-ref-number="22" data-nb-words="7" data-nb-chars="49"><span class="idea" data-nb-ref-number="24" id="idea24" data-nb-words="7" data-nb-chars="49">„Nezapomeňte, že&nbsp;měl k&nbsp;dispozici pojízdný jeřáb.“</span></p>
          <p class="chunk" data-nb-ref-number="23" data-nb-words="57" data-nb-chars="303"><span class="idea" data-nb-ref-number="25" id="idea25" data-nb-words="57" data-nb-chars="303">„Copak o&nbsp;to, já&nbsp;na&nbsp;to nezapomínám, ale vysvětlete mi&nbsp;pak, jak je&nbsp;možné, že&nbsp;se&nbsp;oběti nebránily. Se&nbsp;starou ženou jistě neměl tolik práce jako se&nbsp;Záhirem, ten nám ostatně poskytl popis únosu, ale co&nbsp;s&nbsp;Řehořem? Byl to&nbsp;přece chlap jak hora a&nbsp;kde je&nbsp;teď? Jeho rodině zbyly k&nbsp;pohřbení jenom ty&nbsp;nešťastné nohy.“</span></p>
          <p class="chunk" data-nb-ref-number="24" data-nb-words="9" data-nb-chars="75"><span class="idea" data-nb-ref-number="26" id="idea26" data-nb-words="9" data-nb-chars="75">„Provedla to&nbsp;tedy skupina. Teroristická, sektářská, možná obojí dohromady.“</span></p>
          <p class="chunk" data-nb-ref-number="25" data-nb-words="37" data-nb-chars="238"><span class="idea" data-nb-ref-number="27" id="idea27" data-nb-words="37" data-nb-chars="238">Zaváhal. „Můžete mít pravdu. Ale proč by&nbsp;se&nbsp;k&nbsp;vraždám nepřihlásili? Takhle se&nbsp;terorista nechová. Na&nbsp;každý pád dám ještě jednou prozkoumat ty&nbsp;dlažební kostky, kterými vyhrožovali Pendelmanové a&nbsp;Řehořovi, a&nbsp;taky ten dopis, co&nbsp;dostal Záhir.“</span></p>
          <p class="chunk" data-nb-ref-number="26" data-nb-words="77" data-nb-chars="440"><span class="idea" data-nb-ref-number="28" id="idea28" data-nb-words="77" data-nb-chars="440">Vida. Takže i&nbsp;Řehoř byl mezi těmi, kteří dostali kamennou kostku. Vzpomněl jsem si&nbsp;na&nbsp;tu svoji, ukrytou doma ve&nbsp;stole. Původně jsem o&nbsp;ní chtěl pomlčet, ale teď jsem zážitek z&nbsp;Hlavova ústavu Olejářovi vyklopil. Nezmínil jsem se&nbsp;jen o&nbsp;Rozetě v&nbsp;okně budovy a&nbsp;samozřejmě ani o&nbsp;zvířeti na&nbsp;pitevním stole jsem necekl. Vysvětlil jsem to&nbsp;tak, že&nbsp;jsem v&nbsp;budově hledal známého, zločinci že&nbsp;mě&nbsp;sledovali a&nbsp;využili vhodné chvíle, aby mi&nbsp;nahnali strach.</span></p>
          <p class="chunk" data-nb-ref-number="27" data-nb-words="54" data-nb-chars="297"><span class="idea" data-nb-ref-number="29" id="idea29" data-nb-words="54" data-nb-chars="297">Olejář mě&nbsp;poslouchal a&nbsp;temnil se&nbsp;mu&nbsp;zrak. Pak vybuchl zlostí a&nbsp;zapověděl mi&nbsp;pátrat na&nbsp;vlastní pěst. Vynadal mi&nbsp;za&nbsp;to, že&nbsp;jsem mu&nbsp;vše neřekl hned v&nbsp;pátek. Nakonec mě&nbsp;mírnějším hlasem vyzval, abych kostku přinesl k&nbsp;porovnání s&nbsp;ostatními. S&nbsp;pohledem upřeným z&nbsp;okna dodal, že&nbsp;mě&nbsp;nechce mít na&nbsp;svědomí.</span></p>
          <p class="chunk" data-nb-ref-number="28" data-nb-words="13" data-nb-chars="77"><span class="idea" data-nb-ref-number="30" id="idea30" data-nb-words="13" data-nb-chars="77">Jeho starost vypadala upřímně. Ale kdoví&nbsp;– mohla v&nbsp;ní být zašifrována hrozba.</span></p>
          <p class="chunk" data-nb-ref-number="29" data-nb-words="178" data-nb-chars="1011"><span class="idea" data-nb-ref-number="31" id="idea31" data-nb-words="178" data-nb-chars="1011">Před dvanáctou se&nbsp;zvedl a&nbsp;pozval mě&nbsp;na&nbsp;oběd dolů do&nbsp;kantýny. Přijal jsem. U&nbsp;výdejového pultu jsem si&nbsp;vybral bezmasé jídlo a&nbsp;hrachovou polévku. Bůhvíproč mi&nbsp;mladá kuchařka naplnila talíř po&nbsp;samý okraj; všiml jsem si, že&nbsp;se&nbsp;mi&nbsp;spolu s&nbsp;jinou dívkou smějí. Při chůzi nebylo možné pár lžic nevyšplíchnout na&nbsp;tác. Olejář nad mým výběrem neznatelně povytáhl obočí, sám polévku vynechal. Nechal si&nbsp;načepovat pivo a&nbsp;objednal i&nbsp;mně. Než za&nbsp;oba zaplatil, bouchl mi&nbsp;napěněnou sklenicí o&nbsp;tác, až&nbsp;jsem ho&nbsp;málem upustil i&nbsp;s&nbsp;obědem. Polévky už&nbsp;byla v&nbsp;talíři polovina. Z&nbsp;kuchyně se&nbsp;valila pára prosycená pachem dušeného masa, cítit byl hlavně česnek a&nbsp;zázvor. Sál se&nbsp;zdál úplně plný. Trémou se&nbsp;mi&nbsp;rozechvěly ruce, připadalo mi, že&nbsp;se&nbsp;všechny hlavy zvedají od&nbsp;jídla a&nbsp;sledují, jak s&nbsp;naloženým podnosem vrávorám po&nbsp;kluzkých dlaždicích. Přímo jsem slyšel, jak hluk a&nbsp;cinkání příborů ustávají a&nbsp;otáčejí se&nbsp;po&nbsp;mně i&nbsp;ti, co&nbsp;sedí zády. Zamlžil se&nbsp;mi&nbsp;zrak a&nbsp;zatočila hlava, z&nbsp;nosu se&nbsp;mi&nbsp;spustila krev. Byl jsem vězněm té&nbsp;hloupé situace.</span></p>
          <p class="chunk" data-nb-ref-number="30" data-nb-words="89" data-nb-chars="521"><span class="idea" data-nb-ref-number="32" id="idea32" data-nb-words="89" data-nb-chars="521">Zvedl jsem hlavu, ale ne&nbsp;dost rychle. Nad horním rtem mě&nbsp;zalechtal teplý pramínek a&nbsp;pár kapek skanulo do&nbsp;polévky, v&nbsp;husté tekutině po&nbsp;nich zůstaly tři rozpité skvrny. Zamrkal jsem, aby se&nbsp;vstřebaly slzy, které mi&nbsp;do&nbsp;očí vehnaly páry z&nbsp;kuchyně. Stál jsem uprostřed jídelního sálu. Koutkem oka jsem zahlédl plukovníka, jak si&nbsp;sedá k&nbsp;neobsazenému stolu na&nbsp;druhém konci a&nbsp;mává na&nbsp;mě. Kromě něj si&nbsp;mě&nbsp;nikdo nevšímal, nezahlédl jsem jediného posměváčka; spadl mi&nbsp;kámen ze&nbsp;srdce. Už&nbsp;jistějším krokem jsem se&nbsp;pustil přes jídelnu.</span></p>
          <p class="chunk" data-nb-ref-number="31" data-nb-words="161" data-nb-chars="983"><span class="idea" data-nb-ref-number="33" id="idea33" data-nb-words="161" data-nb-chars="983">V&nbsp;ten ráz jsem znovu div neupustil tác. Zcela vpravo, poblíž pojízdného pásu na&nbsp;odkládání nádobí, seděla Rozeta. Byla u&nbsp;stolu sama. Tak rád bych si&nbsp;k&nbsp;ní byl přisedl, ale vystavit jejímu pohledu svůj nespolehlivý nos jsem se&nbsp;neodvážil. Udivila mě&nbsp;její vizáž&nbsp;– opět se&nbsp;zcela změnila. Po&nbsp;vyhublé tváři z&nbsp;okna Hlavova ústavu nebylo stopy. Viděl jsem plné líce, silný krk přiškrcený límcem, masitá záda napěchovaná do&nbsp;černé košile stejnokroje; basa metr široká, jak praví starý verš. Jak někdo může tak rychle ztloustnout? Uniforma se&nbsp;jakoby scvrkla, svírala tělo v&nbsp;pevných švech. Policistka uvězněná vlastní uniformou. Žena uvězněná vlastním tělem. Před Rozetou byl jeden hluboký a&nbsp;dva mělké talíře. Všechny tři prázdné. A&nbsp;navíc tam měla tři misky. Jednu téměř prázdnou a&nbsp;dvě plné. Vanilkový pudink s&nbsp;malinovou šťávou a&nbsp;šlehačkou. První misku dojedla ve&nbsp;chvíli, kdy jsem ji&nbsp;míjel. Ještě jsem zahlédl, jak ji&nbsp;odsunula stranou a&nbsp;sáhla po&nbsp;jiné. Vypadala nešťastně. Přinutil jsem se&nbsp;jít dál.</span></p>
          <p class="chunk" data-nb-ref-number="32" data-nb-words="53" data-nb-chars="335"><span class="idea" data-nb-ref-number="34" id="idea34" data-nb-words="53" data-nb-chars="335">Pojízdný pás skřípal do&nbsp;hluku hlasů, špinavé talíře se&nbsp;na&nbsp;něm třásly a&nbsp;tiše řinčely. Představil jsem si, jak všecky odpudivé nedojedky, které odnášel do&nbsp;kuchyňského zákulisí, končí v&nbsp;Rozetiných nenasytných ústech. Rychle jsem vyhlédl z&nbsp;okna po&nbsp;levé straně sálu, abych se&nbsp;uklidnil pohledem na&nbsp;vysoké nebe. Kroužilo na&nbsp;něm hejno krkavců.</span></p>
          <p class="chunk" data-nb-ref-number="33" data-nb-words="154" data-nb-chars="958"><span class="idea" data-nb-ref-number="35" id="idea35" data-nb-words="154" data-nb-chars="958">Olejář při jídle zavedl řeč na&nbsp;chlapce, po&nbsp;kterých se&nbsp;v&nbsp;předchozím týdnu slehla zem. Jak vyzvěděl od&nbsp;jejich rodičů, bylo jim sedmnáct let a&nbsp;studovali na&nbsp;jazykovém gymnáziu, oba s&nbsp;průměrnými výsledky. V&nbsp;poslední době si&nbsp;byli poměrně blízcí, často se&nbsp;navštěvovali a&nbsp;chodili spolu na&nbsp;koncerty. Policie samozřejmě přišla s&nbsp;domněnkou, že&nbsp;mladíci se&nbsp;domluvili a&nbsp;utekli z&nbsp;domova, ale rodiče to&nbsp;popřeli, neboť rodinné konflikty, pokud se&nbsp;vůbec udály, nikdy nebyly dramatické. Vyšetřovatelé tedy usoudili, že&nbsp;jde o&nbsp;tajný výlet, možná do&nbsp;zahraničí, o&nbsp;kterém rodiče neměli vědět předem. Tomu zas odporovala skutečnost, že&nbsp;chlapci si&nbsp;nevzali žádné osobní věci ani cestovní doklady. Odešli oblečeni do&nbsp;sychravého počasí, ten, co&nbsp;si&nbsp;s&nbsp;sebou vzal skateboard, matce řekl, že&nbsp;má&nbsp;s&nbsp;kamarádem sraz na&nbsp;plácku pod Novou scénou. Doma měl být do&nbsp;půlnoci. Policie prozatím trvala na&nbsp;myšlence tajného výletu; Olejář si&nbsp;vzpomněl, v&nbsp;jaké oblibě byly před nedávnem cesty do&nbsp;Amsterodamu.</span></p>
          <p class="chunk" data-nb-ref-number="34" data-nb-words="76" data-nb-chars="425"><span class="idea" data-nb-ref-number="36" id="idea36" data-nb-words="76" data-nb-chars="425">Musel jsem namítnout, že&nbsp;to&nbsp;bylo v&nbsp;době, kdy v&nbsp;Praze nebyly tak snadno k&nbsp;dostání drogy. Přerušil mě&nbsp;mávnutím ruky, že&nbsp;to&nbsp;ví&nbsp;taky, ale před těmi lidmi se&nbsp;prý policisté museli tvářit, že&nbsp;se&nbsp;mají čeho chytit. Ve&nbsp;skutečnosti byli bezradní a&nbsp;doufali, že&nbsp;kluci jsou někde na&nbsp;prodlouženém flámu a&nbsp;po&nbsp;víkendu se&nbsp;objeví. Jenže se&nbsp;neobjevili. Pochopil jsem, že&nbsp;jsem se&nbsp;posledně mohl mýlit, když jsem bral jejich zmizení na&nbsp;lehkou váhu.</span></p>
          <p class="chunk" data-nb-ref-number="35" data-nb-words="82" data-nb-chars="532"><span class="idea" data-nb-ref-number="37" id="idea37" data-nb-words="82" data-nb-chars="532">Zatímco jsme pili kávu, přisedl si&nbsp;k&nbsp;nám hřmotný chlap v&nbsp;bílém plášti a&nbsp;zuřivě zaútočil nožem na&nbsp;plátek tuhého hovězího. Měl kovově lesklé černé vlasy, poněkud mastné, a&nbsp;hustý, staromódní, nicméně úzkostlivě pěstěný knír stejné barvy, s&nbsp;konečky mírně zakroucenými vzhůru. Na&nbsp;nose mu&nbsp;seděl cvikr, jenž by&nbsp;majiteli spolu s&nbsp;bílým pláštěm dodával výraz přísnosti a&nbsp;autority, kdyby chlap nebyl celý ušmudlaný a&nbsp;nepáchl potem. Ze&nbsp;všeho nejvíc působil dojmem, jako by&nbsp;vystoupil ze&nbsp;zahnědlého daguerrotypu pořízeného v&nbsp;devatenáctém století.</span></p>
          <p class="chunk" data-nb-ref-number="36" data-nb-words="89" data-nb-chars="523"><span class="idea" data-nb-ref-number="38" id="idea38" data-nb-words="89" data-nb-chars="523">Byl jsem si&nbsp;jist, že&nbsp;ho&nbsp;nevidím poprvé, a&nbsp;také on&nbsp;po&nbsp;mně při žvýkání pokukoval jako po&nbsp;někom, koho zná, přestože z&nbsp;toho má&nbsp;pramalou radost. Olejář mi&nbsp;ho&nbsp;představil jako doktora Truga, soudního patologa a&nbsp;univerzitního lektora anatomie. Najednou jsem to&nbsp;měl&nbsp;– vzpomněl jsem si, kde jsem ho&nbsp;viděl. Poprvé jsem ho&nbsp;zahlédl minulé pondělí, když si&nbsp;s&nbsp;takovou neochotou přijel ke&nbsp;Kongresovému centru pro nohy zavražděného Řehoře, podruhé jsem ho&nbsp;potkal v&nbsp;pátek na&nbsp;chodbě Hlavova ústavu. Byl to&nbsp;snad on, kdo pitval toho jednorožce?</span></p>
          <p class="chunk" data-nb-ref-number="37" data-nb-words="133" data-nb-chars="747"><span class="idea" data-nb-ref-number="39" id="idea39" data-nb-words="133" data-nb-chars="747">Vzpomněl si&nbsp;na&nbsp;mě, uměl se&nbsp;dívat stejně dobře jako já. Ihned se&nbsp;do&nbsp;mě pustil&nbsp;– prý by&nbsp;ho&nbsp;zajímalo, co&nbsp;jsem v&nbsp;pátek v&nbsp;ústavu dělal. Na&nbsp;známého jsem se&nbsp;vymlouvat nemohl, jistě tam znal kdekoho, a&nbsp;tak jsem s&nbsp;kamenným výrazem řekl, že&nbsp;jsem tam sledoval stopu, ale že&nbsp;nemůžu říci jakou, protože je&nbsp;to&nbsp;služební tajemství. Při těchto mých slovech plukovník přimhouřil oči, ale nic neřekl. Vyndal z&nbsp;kapsy saka kapesník a&nbsp;přiložil si&nbsp;ho&nbsp;na&nbsp;pravé ucho. Trug pokrčil rameny a&nbsp;položil mi&nbsp;otázku, při níž mi&nbsp;zaskočil v&nbsp;krku doušek kávy: zda prý ta&nbsp;moje stopa nemá něco společného s&nbsp;rozbitým oknem v&nbsp;pitevně. Střelil jsem pohledem po&nbsp;Olejářovi. Ten, napůl skrytý za&nbsp;saténovým kapesníkem, nepatrně zavrtěl hlavou. Řekl jsem tedy, že&nbsp;o&nbsp;žádném rozbitém okně nevím.</span></p>
          <p class="chunk" data-nb-ref-number="38" data-nb-words="122" data-nb-chars="754"><span class="idea" data-nb-ref-number="40" id="idea40" data-nb-words="122" data-nb-chars="754">Zatímco Trug jedl, s&nbsp;gustem nás seznamoval s&nbsp;výsledky testu přítom­nosti krve na&nbsp;listu pily. Byl pozitivní. Spokojeně jsem se&nbsp;usmál. Olejář, který se&nbsp;pro tentokrát znamenitě ovládal, pouze pokýval hlavou. V&nbsp;pohledu, který mi&nbsp;věnoval, bylo jednak uznání&nbsp;– což mou spo­kojenost zdvojnásobilo&nbsp;–, jednak ironický úsměv nad mou dětin­skou radostí. Když ji&nbsp;viděl doktor, znechuceně se&nbsp;ode mě&nbsp;odvrátil a&nbsp;hovořil už&nbsp;jen s&nbsp;plukovníkem. Je&nbsp;prý rád, že&nbsp;nás potěšil, ale bohužel nás musí i&nbsp;zklamat. Z&nbsp;vlastní iniciativy se&nbsp;pokusil vzorek krve z&nbsp;pily srovnat s&nbsp;krví z&nbsp;nalezených nohou, ale nepovedlo se&nbsp;mu&nbsp;to. Špinavá voda Botiče, plná chemikálií, kov tak porušila, že&nbsp;se&nbsp;stěží dala rozeznat přítomnost čehokoli. Krevní skupina a&nbsp;stáří vzorku jsou však nezjistitelné.</span></p>
          <p class="chunk" data-nb-ref-number="39" data-nb-words="28" data-nb-chars="182"><span class="idea" data-nb-ref-number="41" id="idea41" data-nb-words="28" data-nb-chars="182">Odpoledne jsem šel navštívit starce, který v&nbsp;úterý telefonoval na&nbsp;policii. Bydlel hned v&nbsp;Lípové, kousek u&nbsp;křižovatky, nad níž se&nbsp;zvedal k&nbsp;tmavnoucímu nebi hranol svatoštěpánské věže.</span></p>
          <p class="chunk" data-nb-ref-number="40" data-nb-words="216" data-nb-chars="1282"><span class="idea" data-nb-ref-number="42" id="idea42" data-nb-words="216" data-nb-chars="1282">Muž se&nbsp;jmenoval Václavek a&nbsp;odmítl mi&nbsp;otevřít, protože jsem se&nbsp;neměl čím prokázat. Na&nbsp;radu, aby si&nbsp;mou totožnost ověřil telefonátem na&nbsp;policejní ústředí, nijak nereagoval. Hovořil se&nbsp;mnou skulinou v&nbsp;pootevřených dveřích, zajištěných řetízkem. Nebylo mu&nbsp;pořádně vidět do&nbsp;tváře, čeho jsem si&nbsp;všiml, bylo jen zarudlé olysalé temeno, ohnutý nos, váčky pod zanícenýma očima a&nbsp;svraštělá kůže na&nbsp;vyhublém krku. Byl neochotný a&nbsp;stále opakoval, že&nbsp;všecko už&nbsp;policii řekl. Koruna tam prý nebyla, viděl to&nbsp;na&nbsp;vlastní oči, někdo ji&nbsp;ukradl a&nbsp;pak zase vrátil. Víc říci nechtěl, a&nbsp;kdybych mezi dveře nestrčil nohu, zaklapl by&nbsp;je. Zkusil jsem jeho zmatenou řeč zpochybnit dotazem, co&nbsp;tedy viděl, když tam „ta koruna“ nebyla, ale nedal se&nbsp;nachytat a&nbsp;dál vedl svou, že&nbsp;nic. Na&nbsp;můj poslední pokus něco se&nbsp;dozvědět&nbsp;– zda koruna, o&nbsp;níž mluví, je&nbsp;diadém, o&nbsp;němž mluvil posledně&nbsp;–, zavrčel, že&nbsp;to&nbsp;dá&nbsp;rozum, a&nbsp;vší silou mi&nbsp;dupl na&nbsp;nohu zaklíněnou ve&nbsp;dveřích. Nebolelo to, ale instinktivně jsem ucukl. Přitom jsem nártem zachytil starcův pantofel a&nbsp;vytáhl ho&nbsp;ven. Dveře se&nbsp;zabouchly. Zvonil jsem, ale už&nbsp;neotevřel. Zastrčil jsem pantofel za&nbsp;kliku a&nbsp;rozhovor se&nbsp;svědkem zmizení koruny „patřící nám všem“ jsem vzdal. V&nbsp;duchu jsem spílal plukovníkovi, že&nbsp;mi&nbsp;zadal úkol, který by&nbsp;nesplnil ani sebelepší detektiv.</span></p>
          <p class="chunk" data-nb-ref-number="41" data-nb-words="44" data-nb-chars="247"><span class="idea" data-nb-ref-number="43" id="idea43" data-nb-words="44" data-nb-chars="247">Jak jsem předpokládal, sníh brzy roztál, ale bylo stále lezavo. Těšil jsem se&nbsp;na&nbsp;vyhřátý pokojík u&nbsp;paní Frýdové a&nbsp;na&nbsp;knihy, do&nbsp;kterých se&nbsp;co&nbsp;nevidět začtu na&nbsp;měkkém koberci. Kdybych tušil, co&nbsp;mě&nbsp;po&nbsp;návratu čeká, byl bych na&nbsp;Prosek tak nepospíchal.</span></p>
          <p class="chunk" data-nb-ref-number="42" data-nb-words="84" data-nb-chars="509"><span class="idea" data-nb-ref-number="44" id="idea44" data-nb-words="84" data-nb-chars="509">Jen jsem vstoupil do&nbsp;dveří, paní Frýdová mi&nbsp;oznámila, že&nbsp;klíče, kterými jsem si&nbsp;právě odemkl, jí&nbsp;mám do&nbsp;měsíce odevzdat. Stála v&nbsp;předsíni a&nbsp;třásla se&nbsp;jako osika; bylo to&nbsp;z&nbsp;rozčilení, ale v&nbsp;jejích očích jsem zahlédl i&nbsp;strach. Přestože mě&nbsp;ta&nbsp;omračující slova naplnila úzkostí, klidným hlasem jsem ji&nbsp;požádal, ať&nbsp;mi&nbsp;to&nbsp;vysvětlí. Sedli jsme si&nbsp;v&nbsp;maličkém obývajícím pokoji, kam jsem vcházel jen zřídka. Nad televizí, schovanou pod háčkovaným přehozem s&nbsp;motivem růží a&nbsp;granátových jablek, visel začernalý krucifix.</span></p>
          <p class="chunk" data-nb-ref-number="43" data-nb-words="232" data-nb-chars="1274"><span class="idea" data-nb-ref-number="45" id="idea45" data-nb-words="232" data-nb-chars="1274">Paní Frýdové přeskakoval hlas. Ukazovala do&nbsp;chodby, na&nbsp;dveře mého pokoje, zapřísahala mě&nbsp;při všem, co&nbsp;je&nbsp;mi&nbsp;svaté, abych tu&nbsp;věc vyhodil. Nechápal jsem, co&nbsp;tím myslí. Tu&nbsp;ďábelskou kytku, vřískala má&nbsp;domácí a&nbsp;v&nbsp;jednom kuse se&nbsp;křižovala. Dovtípil jsem se, že&nbsp;mluví o&nbsp;mé divoké vinné révě, a&nbsp;musel jsem se&nbsp;pousmát. Řekl jsem, že&nbsp;pokud jí&nbsp;na&nbsp;mně vadí jen tohle, odnesu rostlinu do&nbsp;smetí a&nbsp;tím se&nbsp;to&nbsp;vyřeší. Ale vrtěla hlavou a&nbsp;nepřestala, ani když jsem jí&nbsp;nabídl, že&nbsp;jí&nbsp;o&nbsp;pět set korun zvýším měsíční nájemné. Jen ji&nbsp;to&nbsp;urazilo a&nbsp;ještě víc zatvrdilo. Spustila, že&nbsp;ze&nbsp;mě&nbsp;nikdy nic pořádného nebude, že&nbsp;u&nbsp;ničeho nevydržím, nedostudoval jsem a&nbsp;ani policajti mě&nbsp;nechtějí, neumím si&nbsp;najít práci, a&nbsp;jak mě&nbsp;tak pozoruje, možná ani nechci. Namítl jsem, že&nbsp;mě&nbsp;k&nbsp;policii na&nbsp;zkoušku přijali zpátky a&nbsp;že mě&nbsp;zaměstnávají i&nbsp;jinde. Ale jako bych nic neřekl. Dlouho prý mlčela a&nbsp;modlila se&nbsp;za&nbsp;mě, ale že&nbsp;začnu s&nbsp;čarodějnictvím, to&nbsp;by&nbsp;ode mě&nbsp;nečekala. Naříkala, že&nbsp;si&nbsp;hřála na&nbsp;prsou hada a&nbsp;že taky mohla skončit rozsekaná na&nbsp;kousky. To&nbsp;mě&nbsp;dopálilo, a&nbsp;zároveň jsem se&nbsp;bavil. Někde hluboko uvnitř jsem se&nbsp;rozesmál zoufalým smíchem – zločinci mi&nbsp;vyhrožují zabitím, můj zaměstnavatel mě&nbsp;nebere vážně a&nbsp;moje domácí? Ta&nbsp;ze&nbsp;mě&nbsp;má&nbsp;smrtelný strach! Řekl jsem, že&nbsp;slyší trávu růst a&nbsp;podle sebe soudí druhé.</span></p>
          <p class="chunk" data-nb-ref-number="44" data-nb-words="49" data-nb-chars="275"><span class="idea" data-nb-ref-number="46" id="idea46" data-nb-words="49" data-nb-chars="275">Dosud jsem žil v&nbsp;domnění, že&nbsp;moje domácí je&nbsp;výstřední, ale rozhodně milá osůbka, a&nbsp;nikdy by&nbsp;mě&nbsp;nenapadlo ublížit jí&nbsp;jediným zlomyslným slovem. Přece jen se&nbsp;ve&nbsp;mně za&nbsp;ta léta musela nashromáždit averze, o&nbsp;níž jsem neměl tušení. Její nenávist mě&nbsp;ranila a&nbsp;já hlupák ránu vrátil.</span></p>
          <p class="chunk" data-nb-ref-number="45" data-nb-words="188" data-nb-chars="1097"><span class="idea" data-nb-ref-number="47" id="idea47" data-nb-words="188" data-nb-chars="1097">Chtěl jsem se&nbsp;omluvit, ale už&nbsp;bylo pozdě. Moje replika, zdálo se, ťala do&nbsp;živého. Z&nbsp;paní Frýdové se&nbsp;najednou stala politováníhodná stařena. Ztěžka dýchala a&nbsp;poulila na&nbsp;mě své krátkozraké oči, kostnatou dlaň přitisknutou na&nbsp;vrásčitý krk. Pak se&nbsp;to&nbsp;z&nbsp;ní začalo valit: Je&nbsp;to&nbsp;se&nbsp;mnou zlé, řekla, protože „ta kytka“ nebyla včera ráno ničím jiným než uschlou révou, a&nbsp;dnes odpoledne, když ke&nbsp;mně šla otevřít okno, ji&nbsp;málem ranila mrtvice: sápaly se&nbsp;po&nbsp;ní šlahouny jako chapadla příšerné chobotnice, ne, nemám ji&nbsp;přerušovat, ona tu&nbsp;rostlinu zná a&nbsp;měla podniknout příslušné kroky, už&nbsp;když jsem si&nbsp;ji&nbsp;přinesl; utrhl jsem ji&nbsp;na&nbsp;stráni pod Karlovem, kde se&nbsp;po&nbsp;staletí páchal smrtelný hřích smilstva a&nbsp;kde vraždy bývaly na&nbsp;denním pořádku, na&nbsp;zlověstném místě, kde čarodějnice slavily sabat a&nbsp;rejdily tam na&nbsp;černých kozlech se&nbsp;zelenýma očima; a&nbsp;všude tam, kde se&nbsp;děly tyto nechutnosti, vyrostla vousatá réva, Bůh tak potrestal nečisté město a&nbsp;nedej, Pane, aby z&nbsp;toho vzešly hrozny, protože by&nbsp;nabobtnaly a&nbsp;praskly a&nbsp;vyvrhly na&nbsp;svět ďáblíky nakažené morem; ti&nbsp;by&nbsp;pak zamořili město a&nbsp;zahubili v&nbsp;něm všecko živé.</span></p>
          <p class="chunk" data-nb-ref-number="46" data-nb-words="117" data-nb-chars="721"><span class="idea" data-nb-ref-number="48" id="idea48" data-nb-words="117" data-nb-chars="721">Co&nbsp;jsem na&nbsp;to měl říct? Zvedl jsem se&nbsp;a&nbsp;odešel do&nbsp;svého pokoje. Tam mi&nbsp;padl zrak na&nbsp;podivná bílá vlákna visící z&nbsp;květináče. Opravdu už&nbsp;spadala až&nbsp;na&nbsp;zem a&nbsp;nevypadala nijak vábně, ale rozhodně po&nbsp;mně nenatahovala žádná chapadla a&nbsp;ani jinak nehrozila zákeřným zabitím. Prohlédl jsem si&nbsp;je&nbsp;zblízka u&nbsp;okna, v&nbsp;našedlém odpoledním světle. A&nbsp;tu jsem zjistil, že&nbsp;k&nbsp;révě vůbec nepatří, neboť rostlina uhynula. Šlahouny vyrůstaly ze&nbsp;stonku, ale byli to&nbsp;parazitníci podobní námelu, možná že&nbsp;stejně jedovatí. Tak přece jen nějaká plíseň&nbsp;– když jsem si&nbsp;přičichl, ucítil jsem penicilin. Rostlinu jsem vlastně zahubil já: do&nbsp;zamřelého prostředí panelového domu jsem přinesl kousek středověku. Romantické myšlenky mívají truchlivý konec.</span></p>
          <p class="chunk" data-nb-ref-number="47" data-nb-words="67" data-nb-chars="365"><span class="idea" data-nb-ref-number="49" id="idea49" data-nb-words="67" data-nb-chars="365">Sbalil jsem si&nbsp;věci, vešly se&nbsp;do&nbsp;dvou kufrů a&nbsp;jednoho batohu. Všechny knihy jsem naráz odnést nemohl, a&nbsp;tak jsem je&nbsp;naskládal do&nbsp;skříně a&nbsp;sdělil paní Frýdové, že&nbsp;si&nbsp;pro ně&nbsp;do&nbsp;týdne pošlu. Už&nbsp;se&nbsp;trochu uklidnila a&nbsp;dokonce připomněla, že&nbsp;mě&nbsp;nevyhazuje, ale dává mi&nbsp;měsíční výpověď&nbsp;– vždyť kam bych taky šel? Ona rozhodně nepatří k&nbsp;těm, co&nbsp;vyhazují nájemníky na&nbsp;ulici.</span></p>
          <p class="chunk" data-nb-ref-number="48" data-nb-words="64" data-nb-chars="403"><span class="idea" data-nb-ref-number="50" id="idea50" data-nb-words="64" data-nb-chars="403">Během balení jsem přemýšlel, na&nbsp;koho se&nbsp;obrátit. Nejprve zkusím Netřeska, potom Gmünda. Vytočil jsem profesorovo číslo, ale jakmile se&nbsp;ozval tón, položil jsem sluchátko. Představa, že&nbsp;bych přespával na&nbsp;lehátku někde v&nbsp;komoře či&nbsp;v&nbsp;kuchyni v&nbsp;těsné blízkosti Lucie, jejíž kroky a&nbsp;hlas bych stále slyšel z&nbsp;vedlejšího pokoje, byla nesnesitelná. Jak dlouho by&nbsp;takové soužití vydrželo? A&nbsp;jak by&nbsp;muselo skončit?</span></p>
          <p class="chunk" data-nb-ref-number="49" data-nb-words="57" data-nb-chars="348"><span class="idea" data-nb-ref-number="51" id="idea51" data-nb-words="57" data-nb-chars="348">Vytočil jsem číslo hotelu Bouvines a&nbsp;okamžitě se&nbsp;dovolal. Než jsem se&nbsp;stačil ohlásit, oznámil mi&nbsp;hlas, že&nbsp;jsem se&nbsp;dovolal na&nbsp;informace o&nbsp;odjezdu vlaků, ale protože mají rozbitý telefon, nemohou mi&nbsp;je&nbsp;poskytnout. Pak dotyčný zavěsil. Nepochyboval jsem, že&nbsp;to&nbsp;byl Prunslík. Vytočil jsem číslo znovu a&nbsp;chystal si&nbsp;nadávky, ale tentokrát se&nbsp;ozval Gmünd.</span></p>
          <p class="chunk" data-nb-ref-number="50" data-nb-words="38" data-nb-chars="205"><span class="idea" data-nb-ref-number="52" id="idea52" data-nb-words="38" data-nb-chars="205">Vyložil jsem mu&nbsp;svou situaci. Bez zaváhání řekl, že&nbsp;mě&nbsp;očekává ve&nbsp;svém apartmá. Dává mi&nbsp;k&nbsp;dispozici pokoj, kde budu moci být až&nbsp;do&nbsp;ukončení naší spolupráce. Do&nbsp;té doby se&nbsp;mi&nbsp;s&nbsp;Raymondem po&nbsp;něčem poohlédne.</span></p>
          <p class="chunk" data-nb-ref-number="51" data-nb-words="22" data-nb-chars="126"><span class="idea" data-nb-ref-number="53" id="idea53" data-nb-words="22" data-nb-chars="126">Nemohl jsem mu&nbsp;ani poděkovat&nbsp;– jednak se&nbsp;mi&nbsp;nedostávalo slov, jednak jsem nechtěl, aby slyšel, jak se&nbsp;mi&nbsp;svírá hrdlo pohnutím.</span></p>
          <p class="chunk" data-nb-ref-number="52" data-nb-words="64" data-nb-chars="401"><span class="idea" data-nb-ref-number="54" id="idea54" data-nb-words="64" data-nb-chars="401">Loučení s&nbsp;paní Frýdovou netrvalo než okamžik. Chtěl jsem jí&nbsp;podat ruku, ale protože jsem v&nbsp;druhé držel nešťastnou vousatou rostlinu, vyděšeně uskočila a&nbsp;zavřela se&nbsp;v&nbsp;obývacím pokoji. Přes dveře jsme se&nbsp;domluvili na&nbsp;odvozu mé&nbsp;knihovny. Navrácení zbytku nájemného jsem nežádal, nestálo to&nbsp;za&nbsp;to, listopad byl pomalu u&nbsp;konce a&nbsp;za&nbsp;prosinec jsem ještě nezaplatil. Prosincové účtování mě&nbsp;čekalo někde jinde.</span></p>
          <p class="chunk" data-nb-ref-number="53" data-nb-words="25" data-nb-chars="124"><span class="idea" data-nb-ref-number="55" id="idea55" data-nb-words="25" data-nb-chars="124">Klíče jsem jí&nbsp;nechal na&nbsp;botníku. Než jsem za&nbsp;sebou zaklapl dveře od&nbsp;bytu, zaslechl jsem od&nbsp;ní slib, že&nbsp;se&nbsp;za&nbsp;mě bude modlit.</span></p>
          <p class="chunk" data-nb-ref-number="54" data-nb-words="45" data-nb-chars="267"><span class="idea" data-nb-ref-number="56" id="idea56" data-nb-words="45" data-nb-chars="267">Rostlina, kterou jsem si&nbsp;troufl přesadit z&nbsp;Nového Města na&nbsp;Prosek, se&nbsp;mi&nbsp;náležitě pomstila: připravila mě&nbsp;o&nbsp;střechu nad hlavou. Před domem jsem ji&nbsp;vyhodil do&nbsp;popelnice. Plechové víko se&nbsp;za&nbsp;ní zavřelo s&nbsp;úpěním, které se&nbsp;rozlehlo zšeřelým sídlištěm jako volání o&nbsp;pomoc.</span></p>
          <p class="chunk" data-nb-ref-number="55" data-nb-words="3" data-nb-chars="15"><span class="idea" data-nb-ref-number="57" id="idea57" data-nb-words="3" data-nb-chars="15">Byl jsem volný.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_021.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>