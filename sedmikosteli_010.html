<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IV">
    <meta name="apple-mobile-web-app-capable" content="yes">
    <title>IV</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miloš Urban: Sedmikostelí">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Sedmikostelí">
    <meta property="og:title" content="Sedmikostelí">
    <meta property="og:type" content="book">
    <meta property="og:book:author" content="Miloš Urban">
    <meta property="twitter:title" content="Miloš Urban: Sedmikostelí">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./sedmikosteli_009.html">
    <link rel="next" href="./sedmikosteli_011.html">
    <meta name="nb-order" content="6">
    <link rel="self" href="sedmikosteli_010.html">
    <meta name="nb-identifier" content="urban-sedmikosteli-afff280">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2952" data-nb-chars="18139">
    <nav role="doc-toc">
      <ul class="plain section">
        <li><a href="sedmikosteli_005.html">Slovo autora</a></li>
        <li><a href="sedmikosteli_006.html">Citáty</a></li>
        <li><a href="sedmikosteli_007.html">I</a></li>
        <li><a href="sedmikosteli_008.html">II</a></li>
        <li><a href="sedmikosteli_009.html">III</a></li>
        <li><a href="sedmikosteli_010.html">IV</a></li>
        <li><a href="sedmikosteli_011.html">V</a></li>
        <li><a href="sedmikosteli_012.html">VI</a></li>
        <li><a href="sedmikosteli_013.html">VII</a></li>
        <li><a href="sedmikosteli_014.html">VIII</a></li>
        <li><a href="sedmikosteli_015.html">IX</a></li>
        <li><a href="sedmikosteli_016.html">X</a></li>
        <li><a href="sedmikosteli_017.html">XI</a></li>
        <li><a href="sedmikosteli_018.html">XII</a></li>
        <li><a href="sedmikosteli_019.html">XIII</a></li>
        <li><a href="sedmikosteli_020.html">XIV</a></li>
        <li><a href="sedmikosteli_021.html">XV</a></li>
        <li><a href="sedmikosteli_022.html">XVI</a></li>
        <li><a href="sedmikosteli_023.html">XVII</a></li>
        <li><a href="sedmikosteli_024.html">XVIII</a></li>
        <li><a href="sedmikosteli_025.html">XIX</a></li>
        <li><a href="sedmikosteli_026.html">XX</a></li>
        <li><a href="sedmikosteli_027.html">XXI</a></li>
        <li><a href="sedmikosteli_028.html">XXII</a></li>
        <li><a href="sedmikosteli_029.html">XXIII</a></li>
        <li><a href="sedmikosteli_030.html">XXIV</a></li>
        <li><a href="sedmikosteli_031.html">EPILOG</a></li>
        <li><a href="sedmikosteli_032.html">Poděkování</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">IV</span></h1>
        <section>
          <p class="chunk" data-nb-ref-number="2" data-nb-words="12" data-nb-chars="61"><em><span class="idea" data-nb-ref-number="2" id="idea2" data-nb-words="7" data-nb-chars="32">Den jako den. To&nbsp;zdání je&nbsp;pouhé,<br></span>
<span class="idea" data-nb-ref-number="3" id="idea3" data-nb-words="5" data-nb-chars="29">že&nbsp;budoucnosti jsme zas blíž.</span></em></p>
          <p class="chunk" data-nb-ref-number="3" data-nb-words="3" data-nb-chars="14"><span class="idea" data-nb-ref-number="4" id="idea4" data-nb-words="3" data-nb-chars="14">— O. Mikulášek</span></p>
        </section>
        <section>
          <p class="chunk" data-nb-ref-number="4" data-nb-words="89" data-nb-chars="478"><span class="idea" data-nb-ref-number="5" id="idea5" data-nb-words="89" data-nb-chars="478">Mluvím o&nbsp;nynější době. Ví&nbsp;Bůh, jak tomu bylo dřív. On&nbsp;zná mou úlohu v&nbsp;celé té&nbsp;věci, všechny mé&nbsp;slabosti, má&nbsp;nepatrnost mu&nbsp;není cizí. Dovede rozlišit bílé od&nbsp;černého, dobro od&nbsp;zla, pravdu od&nbsp;chiméry. Já&nbsp;to&nbsp;nedovedu, nikdy jsem o&nbsp;sobě něco takového netvrdil. Nechtěl jsem s&nbsp;tím mít co&nbsp;společného, to&nbsp;všechno oni. Vybrali si&nbsp;mě&nbsp;a&nbsp;moc bych se&nbsp;divil, kdyby o&nbsp;tom Bůh nevěděl. To, oč&nbsp;jim šlo, mám přece od&nbsp;Něho. Co&nbsp;z&nbsp;toho plyne? To&nbsp;nejneuvěřitelnější: jejich záměr měl Jeho posvěcení.</span></p>
          <p class="chunk" data-nb-ref-number="5" data-nb-words="6" data-nb-chars="30"><span class="idea" data-nb-ref-number="6" id="idea6" data-nb-words="6" data-nb-chars="30">Tak kdo jsem já, abych odolal?</span></p>
          <p class="chunk" data-nb-ref-number="6" data-nb-words="97" data-nb-chars="558"><span class="idea" data-nb-ref-number="7" id="idea7" data-nb-words="97" data-nb-chars="558">Zima byla na&nbsp;blátě a&nbsp;na&nbsp;sněhu, pořádně tuhá, listopad s&nbsp;prosincem se&nbsp;protáhly do&nbsp;března a&nbsp;i&nbsp;teď v&nbsp;květnu jsou rána, kdy cítíte staré mrazivé šlehy přes prsty. Ledové květy dávno opadaly z&nbsp;okenních tabulek, ale vítr, co&nbsp;je&nbsp;svál, se&nbsp;přihnal od&nbsp;strany půlnoční. Padlý květ střídá padlý list, je&nbsp;jaro, je&nbsp;podzim, jsou všechna období najednou. Podběl vykvetl v&nbsp;listopadu, uprostřed zimy se&nbsp;pod novou hradbou objevil červený mák. Ještě to&nbsp;potrvá, než se&nbsp;do&nbsp;přírody vrátí starý řád. S&nbsp;pomocí Boží tomu napomůžeme. Až&nbsp;za&nbsp;týden vykvetou šeříky, bude to&nbsp;dobré znamení.</span></p>
        </section>
        <section>
          <p class="chunk" data-nb-ref-number="7" data-nb-words="133" data-nb-chars="812"><span class="idea" data-nb-ref-number="8" id="idea8" data-nb-words="133" data-nb-chars="812">Od&nbsp;policie mě&nbsp;vyhodili loni v&nbsp;létě, několik měsíců před krvavou patálií v&nbsp;kostele svatého Apolináře a&nbsp;jen několik dnů po&nbsp;tragické události na&nbsp;Nuselském mostě, kterou teď vypovím. Tenkrát přišel o&nbsp;život člověk, za&nbsp;jehož bezpečnost jsem ručil, i&nbsp;když dodnes si&nbsp;neumím představit, jak bych byl mohl tomu neštěstí zabránit. Vyšetřování trvalo týdny, kriminální policie váhala, jedná-li se&nbsp;o&nbsp;vraždu či&nbsp;sebevraždu a&nbsp;má-li případ převzít od&nbsp;města, a&nbsp;pak věc vyřešila po&nbsp;svém, obětí jednoho ze&nbsp;svých lidí. To&nbsp;jsem byl já. Zájem veřejnosti o&nbsp;letní kauzu nebyl valný a&nbsp;opadl docela, když apolinářský zvon ohlásil onoho slunného jitra konec starých časů. Či&nbsp;konec moderních časů? Možná že&nbsp;skončily již v&nbsp;den, kdy kyvadlo Času houpající se&nbsp;nad Prahou poprvé zaváhalo ve&nbsp;svém kmitu; v&nbsp;den, kdy zemřela inženýrka Pendelmanová.</span></p>
        </section>
        <section>
          <p class="chunk" data-nb-ref-number="8" data-nb-words="132" data-nb-chars="795"><span class="idea" data-nb-ref-number="9" id="idea9" data-nb-words="132" data-nb-chars="795">V&nbsp;polovině července si&nbsp;mě&nbsp;předvolal náčelník kriminální policie. Vykonával jsem službu řadového strážníka a&nbsp;nespadal pod jeho pravomoc. Bylo to&nbsp;naše první setkání a&nbsp;nepatřilo k&nbsp;nejpříjemnějším. Když jsem vstoupil do&nbsp;jeho kanceláře v&nbsp;ústřední budově novoměstské policie, někdo už&nbsp;tam byl. Před velkým psacím stolem z&nbsp;dubového dřeva stál zády ke&nbsp;mně vysoký muž. Ohlásil jsem se&nbsp;a&nbsp;postavil se&nbsp;po&nbsp;jeho boku. Ani se&nbsp;na&nbsp;mě nepodíval a&nbsp;dál tiše rozprávěl s&nbsp;náčelníkem. Znal jsem ho&nbsp;od&nbsp;vidění, byl to&nbsp;kolega, který přešel ke&nbsp;kriminálce, když jsem dokončoval akademii. K&nbsp;policii nastoupil brzy a&nbsp;ve&nbsp;sboru sloužil pět let. Snad proto si&nbsp;troufl stát před nadřízeným v&nbsp;tak ležérním postoji. Kdybych byl tušil, kolikrát budu muset v&nbsp;příštích dnech snášet jeho neomalenosti, asi bych se&nbsp;hned omluvil a&nbsp;odešel.</span></p>
          <p class="chunk" data-nb-ref-number="9" data-nb-words="66" data-nb-chars="415"><span class="idea" data-nb-ref-number="10" id="idea10" data-nb-words="66" data-nb-chars="415">Měl jsem trapný pocit, že&nbsp;jsem ty&nbsp;dva vyrušil při soukromém rozhovoru. Nebyli nadšení, že&nbsp;mě&nbsp;vidí. Náčelníkovi, kterého jsem takto zblízka viděl poprvé, mohlo být k&nbsp;padesátce, byl prostřední postavy, téměř holohlavý, s&nbsp;masitým, odpudivě poďobaným obličejem. Když mě&nbsp;vzal na&nbsp;vědomí, zvedl obočí a&nbsp;pokrčil rameny se&nbsp;slovy, že&nbsp;bude nejlepší, když bez okolků přejdeme k&nbsp;věci. Na&nbsp;tváři druhého muže jsem zahlédl úsměšek.</span></p>
          <p class="chunk" data-nb-ref-number="10" data-nb-words="484" data-nb-chars="2983"><span class="idea" data-nb-ref-number="11" id="idea11" data-nb-words="484" data-nb-chars="2983">„Mé jméno jistě znáte,“ začal náčelník a&nbsp;vytáhl z&nbsp;kapsy saka bílý, perleťově lesklý, nejspíš hedvábný kapesník. „Ale aby nedošlo k&nbsp;žádnému nedorozumění: jsem plukovník Olejář a&nbsp;celé to&nbsp;tady řídím, což mi&nbsp;nedělá takové potěšení, jak si&nbsp;možná myslíte. Doufám, že&nbsp;se&nbsp;co&nbsp;nevidět stanete mým podřízeným.“ Odmlčel se&nbsp;a&nbsp;pomalu si&nbsp;rozprostíral kapesník v&nbsp;dlani. Pak si&nbsp;jím omotal ukazovák, zatímco ticho nepříjemně houstlo a&nbsp;stojící muž se&nbsp;nepřestával šklebit. „Patrně se&nbsp;vám doneslo, že&nbsp;od&nbsp;nás museli odejít čtyři lidé, a&nbsp;i&nbsp;když jim podvod, kterého se&nbsp;podle vyšetřovací komise měli dopustit, ještě nebyl úplně prokázán, k&nbsp;práci detektivů se&nbsp;nesmějí vrátit, dokud se&nbsp;neočistí před soudem.“ Olejář se&nbsp;zahleděl na&nbsp;prst v&nbsp;hedvábném kapesníku, jako by&nbsp;čekal na&nbsp;nějaké znamení. Zatím mluvil dál: „Dostali jsme úkol, kterého se&nbsp;běžně ujímají zkušení kriminalisté, ale protože je&nbsp;nás tak málo, nechal jsem si&nbsp;personálním oddělením vytipovat schopného pochůzkáře. Počítač vybral vás, i&nbsp;když o&nbsp;vás někteří velitelé nemají valné mínění.“ Levou rukou zvedl lejstro, které dosud leželo na&nbsp;stole, a&nbsp;pravou, s&nbsp;ukazovákem zabaleným do&nbsp;kapesníku, mi&nbsp;blahosklonně pokynul. „Přesto jsem si&nbsp;řekl, že&nbsp;to&nbsp;s&nbsp;vámi zkusím. Na&nbsp;mou žádost vás kdykoli uvolní. Budete pracovat tady s&nbsp;Junkem.“ Ukázal na&nbsp;muže vedle mne. „Seznamte se: nadporučík Junek má&nbsp;před povýšením, za&nbsp;výborné služby a&nbsp;za&nbsp;záchranu života dítěte obdržel od&nbsp;nejvyššího policejního ředitele pochvalu. Takové kádry tu&nbsp;potřebujeme, můžete se&nbsp;od&nbsp;něj učit.“ Než stačil doříct poslední slovo, vyřinula se&nbsp;mu&nbsp;z&nbsp;pravého ucha černá tekutina, hustá jako povidla. Nadskočil jsem leknutím, ale udržel jsem jazyk za&nbsp;zuby. S&nbsp;kamenným výrazem v&nbsp;tváři zachytil Olejář proud do&nbsp;připraveného kapesníku a&nbsp;přikryl si&nbsp;jím ucho. Chvíli počkal a&nbsp;potom si&nbsp;je&nbsp;ucpal zabaleným ukazovákem. Netušil jsem, co&nbsp;se&nbsp;děje, a&nbsp;zmateně pohlédl na&nbsp;Junka. Díval se&nbsp;někam za&nbsp;náčelníkovu hlavu, tvářil se&nbsp;jakoby nic a&nbsp;lehce se&nbsp;pohupoval na&nbsp;špičkách polobotek. Olejář s&nbsp;hlavou nakloněnou doprava a&nbsp;prstem zavrtaným v&nbsp;uchu kývl mým směrem: „Tady strážmistr je&nbsp;naše čerstvá posila, jeden z&nbsp;mála lidí ve&nbsp;sboru, kteří mají za&nbsp;sebou civilní vysokou školu. I&nbsp;když, pokud vím…“ Zvedl ke&nbsp;mně oči, pochybovačné a&nbsp;překvapivě soucitné. Bylo mi&nbsp;hrozně. Vyndal prst z&nbsp;ucha, prohlédl si&nbsp;ho, zmačkal špinavý kapesník do&nbsp;kuličky a&nbsp;upustil ho&nbsp;do&nbsp;odpadkového koše. Nato se&nbsp;téměř zuřivě rozkřikl: „I&nbsp;když jste nedostudoval! Prý si&nbsp;od&nbsp;ostatních necháváte… Jakže si&nbsp;to&nbsp;nechává říkat, nadporučíku? K.? Jak směšné! Stydíte se&nbsp;za&nbsp;své jméno, strážmistře? Pravda, k&nbsp;policistovi se&nbsp;příliš nehodí. Neuvažoval jste o&nbsp;změně? Ale já&nbsp;vám nic nenutím. Při styku s&nbsp;civilisty se&nbsp;stejně vykazujete číslem, tak je&nbsp;to&nbsp;jedno. Máte humanitní vzdělání a&nbsp;u&nbsp;nás jste prošel kursem psychologie. Klientka, kterou budete mít na&nbsp;starost, je&nbsp;trochu na&nbsp;nervy. Vyžaduje citlivý přístup. Asi mi&nbsp;to&nbsp;nebudete věřit&nbsp;– mně samotnému je&nbsp;to&nbsp;líto&nbsp;–, ale nikoho vhodnějšího než vás zrovna nemám. Potřebuji vás, strážmistře, a&nbsp;doufám, že&nbsp;mě&nbsp;nezklamete.“</span></p>
          <p class="chunk" data-nb-ref-number="11" data-nb-words="45" data-nb-chars="284"><span class="idea" data-nb-ref-number="12" id="idea12" data-nb-words="45" data-nb-chars="284">„To máte ale špatné informace,“ řekl jsem, potlačuje hanbu a&nbsp;hněv. „Studoval jsem historii, a&nbsp;jak jste si&nbsp;jistě zjistil, nedopadlo to&nbsp;nijak slavně. Necítím se&nbsp;být k&nbsp;ničemu kvalifikován. Rád se&nbsp;zas vrátím do&nbsp;normální služby, pochůzky mi&nbsp;vyhovují. Potřebuji získat zkušenosti v&nbsp;terénu.“</span></p>
          <p class="chunk" data-nb-ref-number="12" data-nb-words="67" data-nb-chars="469"><span class="idea" data-nb-ref-number="13" id="idea13" data-nb-words="67" data-nb-chars="469">Tímto rozhodným vystoupením, které překvapilo mě&nbsp;samotného, ale i&nbsp;poručíka Junka, takže mi&nbsp;věnoval postranní pohled plný nedůvěry, jsem náčelníka nepřesvědčil. „Ale jděte,“ řekl, „nesnáším falešnou skromnost. Víte, co&nbsp;by&nbsp;za&nbsp;takovou příležitost dali jiní? Neznám strážníka, který by&nbsp;kdykoli s&nbsp;chutí nevyměnil policejní uniformu za&nbsp;civilní pršiplášť. Nebo si&nbsp;nevážíte úkolu, kterým vás pověřuji? Je&nbsp;to&nbsp;vyznamenání pro vás pro oba.“ Přikývl jsem, neschopen dále odporovat.</span></p>
          <p class="chunk" data-nb-ref-number="13" data-nb-words="50" data-nb-chars="274"><span class="idea" data-nb-ref-number="14" id="idea14" data-nb-words="50" data-nb-chars="274">S&nbsp;uspokojením po&nbsp;nás přejel pohledem a&nbsp;začal diktovat pokyny. V&nbsp;půli věty však stáhl tvář, jako by&nbsp;ho&nbsp;píchlo někde hluboko v&nbsp;útrobách, vytrhl z&nbsp;kapsy druhý hedvábný kapesník a&nbsp;přitiskl si&nbsp;ho&nbsp;na&nbsp;ucho&nbsp;– tentokrát levé. Věděl jsem už, co&nbsp;přijde, a&nbsp;podařilo se&nbsp;mi&nbsp;nehnout brvou.</span></p>
          <p class="chunk" data-nb-ref-number="14" data-nb-words="23" data-nb-chars="126"><span class="idea" data-nb-ref-number="15" id="idea15" data-nb-words="23" data-nb-chars="126">Dnes si&nbsp;říkám, že&nbsp;kdyby se&nbsp;mi&nbsp;bylo udělalo zle, mohl mě&nbsp;Olejář úkolu zprostit. Unikl bych však tomu, co&nbsp;bylo uchystáno? Sotva.</span></p>
          <p class="chunk" data-nb-ref-number="15" data-nb-words="140" data-nb-chars="936"><span class="idea" data-nb-ref-number="16" id="idea16" data-nb-words="140" data-nb-chars="936">Inženýrku Pendelmanovou pojilo s&nbsp;bývalým komunistickým režimem nepřímé, ale pevné pouto. Byla vdovou po&nbsp;funkcionáři ústředního výboru strany, náměstkovi někdejšího ministra práce a&nbsp;sociálních věcí. Dozvěděl jsem se, že&nbsp;krátce po&nbsp;Novém roce 1990 spáchal její muž, tehdy již odvolaný a&nbsp;zostuzený aparátčík, neobvyklou sebevraždu: vjel svou těžkou limuzínou na&nbsp;zamrzlou hladinu Orlické přehrady a&nbsp;zamířil přímo k&nbsp;výpusti, kde se&nbsp;led ne­utvořil. Auto se&nbsp;propadlo a&nbsp;zmizelo beze stopy. Následující noci přišel nový tuhý mráz a&nbsp;přehrada zamrzla celá. Vůz s&nbsp;mrtvolou zůstal pod ledem, vyprostili jej až&nbsp;za&nbsp;týden. Lidé, co&nbsp;u&nbsp;toho byli, vyprávěli, jak vojenská jednotka vysekala z&nbsp;hlubin přehrady ledový kvádr podobající se&nbsp;obrovitému skleněnému těžítku. Když vodní jeřáb kostku vytáhl, spatřil v&nbsp;ní přihlížející dav černý automobil a&nbsp;v&nbsp;jeho okénku strašlivou tvář; ústa se&nbsp;strnule usmívala a&nbsp;vypouštěla vír nehybných, velikých prázdných bublin.</span></p>
        </section>
        <section>
          <p class="chunk" data-nb-ref-number="16" data-nb-words="158" data-nb-chars="1067"><span class="idea" data-nb-ref-number="17" id="idea17" data-nb-words="158" data-nb-chars="1067">Inženýrku Pendelmanovou mužova smrt nezlomila. Dál docházela na&nbsp;jistý úřad při městském zastupitelstvu, kde celý život pracovala, a&nbsp;po&nbsp;další tři roky se&nbsp;bránila nátlaku kolegů, kteří se&nbsp;snažili dostat ji&nbsp;pryč. Dřív se&nbsp;jí&nbsp;báli a&nbsp;podezřívali ji, že&nbsp;donáší Pendelmanovi. Když po&nbsp;změně poměrů toto nebezpečí pominulo, přestali skrývat nenávist a&nbsp;chtěli babiznu, jak jí&nbsp;říkali, vystrnadit. Nebylo to&nbsp;jednoduché, výborně se&nbsp;vyznala v&nbsp;zákonech. Nakonec přece jen odešla&nbsp;– poté, co&nbsp;si&nbsp;vymohla nadprůměrnou penzi. Odpočívat nemínila. Pendelman byl v&nbsp;mládí považován za&nbsp;talentovaného levicového básníka, po&nbsp;válce patřil k&nbsp;radikálům zakládajícím dělnická nakladatelství, a&nbsp;než přišlo kulturní zatmění osmačtyřicátého roku, stačil vydat tři sbírky svých veršů. V&nbsp;padesátých letech byl vězněn, po&nbsp;Gottwaldově smrti rehabilitován, do&nbsp;nejvyšší politiky se&nbsp;vyšvihl za&nbsp;normalizace. V&nbsp;té době také přestal s&nbsp;psaním, předtím mu&nbsp;však literární časopisy uveřejňovaly jednu báseň za&nbsp;druhou. Vdova Pendelmanová se&nbsp;rozhodla připravit posmrtný výbor z&nbsp;jeho díla a&nbsp;našla pro knihu nakladatele.</span></p>
        </section>
        <section>
          <p class="chunk" data-nb-ref-number="17" data-nb-words="148" data-nb-chars="884"><span class="idea" data-nb-ref-number="18" id="idea18" data-nb-words="148" data-nb-chars="884">V&nbsp;létě minulého roku přišla oznámit, že&nbsp;ji&nbsp;někdo sleduje. Odbyli ji, ale přišla znova, když jí&nbsp;někdo rozbil kamenem okno. Byla to&nbsp;nevelká dlažební kostka, nechala ji&nbsp;na&nbsp;policii s&nbsp;žádostí, aby ji&nbsp;přezkoumali v&nbsp;laboratoři. Nebrali ji&nbsp;příliš vážně, ale museli uznat, že&nbsp;na&nbsp;celé věci je&nbsp;něco neobvyklého&nbsp;– pokud si&nbsp;vdova všechno nevymyslela. Bydlela ve&nbsp;čtvrtém patře činžovního domu na&nbsp;Pankráci, a&nbsp;podobná drobná dlažba se&nbsp;nikde v&nbsp;okolí nevyskytovala. Strefit se&nbsp;do&nbsp;okna v&nbsp;takové výšce vyžadovalo silnou a&nbsp;cvičenou ruku&nbsp;– anebo velké štěstí. Oběť byla přesvědčena, že&nbsp;jde o&nbsp;politickou perzekuci za&nbsp;manželovu minulost a&nbsp;o&nbsp;vyřizování starých účtů. Zavedli ji&nbsp;k&nbsp;náčelníkovi kriminálky a&nbsp;ten rozhodl, že&nbsp;má&nbsp;nárok na&nbsp;ochranu života a&nbsp;zdraví. Slíbil, že&nbsp;jí&nbsp;na&nbsp;měsíc přidělí dva ze&nbsp;svých lidí. Pak se&nbsp;uvidí. Pokud se&nbsp;během této doby výhrůžky obnoví, policie se&nbsp;začne případem intenzivně zabývat.</span></p>
          <p class="chunk" data-nb-ref-number="18" data-nb-words="49" data-nb-chars="307"><span class="idea" data-nb-ref-number="19" id="idea19" data-nb-words="49" data-nb-chars="307">V&nbsp;laboratoři se&nbsp;pokusili sejmout z&nbsp;dlažební kostky otisky prstů. Zkouška to&nbsp;byla jen formální&nbsp;– dopředu bylo jasné, že&nbsp;se&nbsp;na&nbsp;otesaném kameni nic nenajde. Prohlédl jsem si&nbsp;přiloženou fotografii. Nebylo na&nbsp;ní nic zvláštního. Tvrdý kámen, nejspíš obyčejný druh křemene. Za&nbsp;řeč stálo jen jemné zelené žilkování.</span></p>
          <p class="chunk" data-nb-ref-number="19" data-nb-words="114" data-nb-chars="634"><span class="idea" data-nb-ref-number="20" id="idea20" data-nb-words="114" data-nb-chars="634">Střídali jsme se&nbsp;s&nbsp;Junkem po&nbsp;týdnu, on&nbsp;se&nbsp;službami začal v&nbsp;sobotu dvacátého července, já&nbsp;jsem je&nbsp;měl ukončit čtyři neděle nato, po&nbsp;dvojím střídání. Zašel jsem s&nbsp;ním na&nbsp;pivo, abychom se&nbsp;lépe poznali a&nbsp;dohodli se&nbsp;na&nbsp;plánu spolupráce pro případ, že&nbsp;by&nbsp;se&nbsp;výhrůžky opakovaly nebo byl na&nbsp;klientku podniknut útok. Mluvil však hlavně o&nbsp;sobě, a&nbsp;to velmi otevřeně, až&nbsp;mě&nbsp;tím uvedl do&nbsp;rozpaků. Připili jsme si&nbsp;na&nbsp;tykání&nbsp;– měl jsem mu&nbsp;říkat Pavel. Požádat ho, aby mě&nbsp;oslovoval jen iniciálou, jsem se&nbsp;neodvážil. Řekl jsem mu&nbsp;celé své jméno. Kupodivu se&nbsp;dál tvářil přátelsky, ale když mi&nbsp;podával ruku na&nbsp;rozloučenou, neušel mi&nbsp;jeho skrytý úsměšek.</span></p>
        </section>
        <section>
          <p class="chunk" data-nb-ref-number="20" data-nb-words="43" data-nb-chars="290"><span class="idea" data-nb-ref-number="21" id="idea21" data-nb-words="43" data-nb-chars="290">Byt byl plný slaměnek, žlutých, červených a&nbsp;hlavně fialových, všude vázy, sklenice a&nbsp;umělohmotné kelímky plné těchto květin bez vůně, slaměnky byly zastrkány i&nbsp;za&nbsp;rámy obrazů a&nbsp;mezi stránky svazků v&nbsp;knihovničce. Jejich přítomnost mě&nbsp;podivně uklidňovala, zatímco Junka přiváděla k&nbsp;zuřivosti.</span></p>
          <p class="chunk" data-nb-ref-number="21" data-nb-words="142" data-nb-chars="891"><span class="idea" data-nb-ref-number="22" id="idea22" data-nb-words="142" data-nb-chars="891">Pendelmanová nám vyhradila komoru s&nbsp;malým okýnkem na&nbsp;zaneřáděný dvorek, tmavý úzký ajnclík zastavěný černými skříněmi plnými pánských obleků nemódního střihu a&nbsp;bizarních dámských toalet, šitých podle měnící se&nbsp;módy posledních čtyřiceti let. Z&nbsp;kapes, knoflíkových dírek a&nbsp;zpod límců těchto rób vykukovaly slaměnky. Připomněly mi&nbsp;česnek proti upírům. Když jsem se&nbsp;vdovy na&nbsp;všechny ty&nbsp;suché květy zeptal, řekla, že&nbsp;už&nbsp;jsou staré; když před lety zemřel Pendelman, někdo je&nbsp;poslal na&nbsp;její adresu ve&nbsp;velkých proutěných koších. Vzpomněla si, že&nbsp;jí&nbsp;to&nbsp;přišlo líto, protože koše přišly pozdě, bylo už&nbsp;po&nbsp;pohřbu. A&nbsp;tak si&nbsp;je&nbsp;nechala a&nbsp;na&nbsp;mužovu památku jimi vyzdobila byt. Jsou prý také dobré proti molům. Když jsem ten slaměnkový příběh vyslechl, otřásl jsem se&nbsp;odporem. Už&nbsp;tehdy mě&nbsp;napadlo, že&nbsp;ty&nbsp;květiny patřily jí, nikoli Pendelmanovi, ale tenkrát jsem ještě neuměl rozlišit náhodu od&nbsp;souvislosti.</span></p>
          <p class="chunk" data-nb-ref-number="22" data-nb-words="163" data-nb-chars="939"><span class="idea" data-nb-ref-number="23" id="idea23" data-nb-words="163" data-nb-chars="939">Majitelka garderóby mě&nbsp;vyzvala, abych si&nbsp;po&nbsp;nebožtíku manželovi odnesl, co&nbsp;se&nbsp;mi&nbsp;zlíbí, že&nbsp;ji&nbsp;bude jen těšit, pokud to&nbsp;někdo ještě užije. Nebral jsem její nápady na&nbsp;vědomí, ale když jsem desátého srpna zazvonil u&nbsp;dveří a&nbsp;ohlásil se&nbsp;smluveným heslem, abych druhý&nbsp;– a&nbsp;naštěstí poslední&nbsp;– týden hrál nevítanou úlohu osobního strážce, přišla mi&nbsp;otevřít s&nbsp;jakýmsi oděvem přehozeným přes ruku. V&nbsp;předsíni se&nbsp;něčemu usmíval Pavel Junek a&nbsp;právě si&nbsp;zapínal své kožené sako. Nosil ho&nbsp;přes bílé tričko a&nbsp;spíš než jako policista v&nbsp;něm vypadal jako úspěšný mladý muž. Jak jsem se&nbsp;s&nbsp;ním mohl srovnávat? Inženýrka se&nbsp;tvářila nakvašeně a&nbsp;namísto pozdravu mi&nbsp;podala balík, který držela, s&nbsp;vysvětlením, že&nbsp;když to&nbsp;nechce Pavel (tykali si), mám si&nbsp;to&nbsp;vzít aspoň já. Ukázalo se, že&nbsp;je&nbsp;to&nbsp;světlý plášť do&nbsp;deště. Ten schopnější a&nbsp;zkušenější z&nbsp;jejích dvou bodyguardů jí&nbsp;nejspíš vykládal, jak se&nbsp;má&nbsp;oblékat správný detektiv, a&nbsp;ona nepochopila, že&nbsp;si&nbsp;dělá legraci.</span></p>
          <p class="chunk" data-nb-ref-number="23" data-nb-words="73" data-nb-chars="472"><span class="idea" data-nb-ref-number="24" id="idea24" data-nb-words="73" data-nb-chars="472">Vycházeli spolu dobře. Uměl s&nbsp;ní o&nbsp;čemkoli zavést řeč, večer co&nbsp;večer s&nbsp;ní hrál člověče nezlob se&nbsp;a&nbsp;díval se&nbsp;s&nbsp;ní na&nbsp;televizi. Rozuměli si, měli stejné politické přesvědčení, Junkovi rodiče patřívali k&nbsp;stejně privilegované skupině jako Pendelmanovi. Když se&nbsp;společnost obrátila naruby, po&nbsp;rodinné váženosti a&nbsp;úctyhodnosti Junkových byla veta. Mladému muži to&nbsp;způsobilo ošklivé trauma, uniformu policisty mu&nbsp;oblékla zuřivost. Byl odhodlán k&nbsp;pomstě, zatím však nevěděl jaké.</span></p>
          <p class="chunk" data-nb-ref-number="24" data-nb-words="134" data-nb-chars="802"><span class="idea" data-nb-ref-number="25" id="idea25" data-nb-words="134" data-nb-chars="802">Každý den jsem inženýrku Pendelmanovou doprovázel na&nbsp;nákupy jako cvičený pes. Večer vždy trvala na&nbsp;tom, že&nbsp;mi&nbsp;uvaří. Její pokrmy byly chutné, ale kupovala si&nbsp;jimi mé&nbsp;soukromí. Po&nbsp;večeři se&nbsp;snažila o&nbsp;společenskou konverzaci, ale mně tohle nikdy nešlo. Raději jsem mlčel. Od&nbsp;začátku ve&nbsp;mně tušila ideologického nepřítele. Kdykoli to&nbsp;šlo, uchyloval jsem se&nbsp;do&nbsp;svého pokoje a&nbsp;četl si&nbsp;v&nbsp;dějepisných knihách, které jsem si&nbsp;nosil s&nbsp;sebou. Uráželo ji&nbsp;to, lamentovala nad stavem společnosti, jejíž ochránci se&nbsp;místo zdokonalování ve&nbsp;střelbě učí o&nbsp;středověku. Několikrát řekla, že&nbsp;tak divného detektiva ještě neviděla, a&nbsp;vyslovila radost nad tím, že&nbsp;se&nbsp;toho nedožil manžel. Za&nbsp;jeho časů prý byli u&nbsp;policie jiní kabrňáci. Rozesmálo mě&nbsp;to&nbsp;a&nbsp;dal jsem jí&nbsp;za&nbsp;pravdu. Potom se&nbsp;mnou pár dní nemluvila. To&nbsp;mi&nbsp;vyhovovalo.</span></p>
          <p class="chunk" data-nb-ref-number="25" data-nb-words="97" data-nb-chars="606"><span class="idea" data-nb-ref-number="26" id="idea26" data-nb-words="97" data-nb-chars="606">Ke&nbsp;konci mého služebního podnájmu začala být vlídnější. Poslední, páteční večer jsem se&nbsp;s&nbsp;ní díval na&nbsp;televizi. Pila maďarské víno a&nbsp;přemluvila mě, abych si&nbsp;dal aspoň jednu sklenici. Zachutnalo mi, nechal jsem si&nbsp;nalít víckrát. Nejsem na&nbsp;alkohol zvyklý, nikdy jsem nebyl. Chvíli před jedenáctou jsem se&nbsp;přistihl, jak jí&nbsp;vyprávím o&nbsp;svých oblíbených koutech severních Čech a&nbsp;vysvětluji, co&nbsp;je&nbsp;to&nbsp;kastelologie. Vše, co&nbsp;jsem říkal, v&nbsp;ní budilo nadšení. Její zájem byl předstíraný, opilecká veselost hraná. Uvědomoval jsem si&nbsp;to, ale opojená lehkomyslnost nad tím mávla rukou. Nevzpomínám si, kdy jsem šel spát.</span></p>
          <p class="chunk" data-nb-ref-number="26" data-nb-words="96" data-nb-chars="553"><span class="idea" data-nb-ref-number="27" id="idea27" data-nb-words="96" data-nb-chars="553">Probudil mě&nbsp;zvonek u&nbsp;dveří, ostrý jako střep vinné láhve. Své strašné selhání jsem si&nbsp;uvědomil hned, už&nbsp;ve&nbsp;chvíli, kdy jsem se&nbsp;s&nbsp;těžkou hlavou zvedal z&nbsp;kanape v&nbsp;přiděleném pokojíku. Vycítil jsem, že&nbsp;jsem v&nbsp;bytě sám, a&nbsp;nahlédnutí do&nbsp;vedlejší ložnice a&nbsp;do&nbsp;kuchyně to&nbsp;potvrdilo. Sáhl jsem do&nbsp;pouzdra pro pistoli a&nbsp;potmě se&nbsp;přikradl ke&nbsp;dveřím. Prudce jsem zmáčkl kliku, ale bylo zamčeno. To&nbsp;mě&nbsp;udivilo. Drnčení zvonku rázem utichlo a&nbsp;mně se&nbsp;trochu ulevilo. Vzápětí se&nbsp;ozvalo bušení na&nbsp;dveře, někdo vykřikl slovo policie. Ohlásil jsem se&nbsp;a&nbsp;vysvětlil situaci.</span></p>
          <p class="chunk" data-nb-ref-number="27" data-nb-words="53" data-nb-chars="297"><span class="idea" data-nb-ref-number="28" id="idea28" data-nb-words="53" data-nb-chars="297">Po&nbsp;čtvrt hodině, během níž jsem střídavě pil vodu z&nbsp;kohoutku a&nbsp;pak zvracel do&nbsp;záchodu, někdo zvenčí vylomil zámek. Byl to&nbsp;poručík Junek. Vyzval mě, abych šel s&nbsp;ním. V&nbsp;tu chvíli jsem si&nbsp;připadal jako mukl; žertem jsem natáhl ruce, aby mi&nbsp;nasadil pouta. Ani se&nbsp;neusmál. Cesta naštěstí nebyla dlouhá.</span></p>
          <p class="chunk" data-nb-ref-number="28" data-nb-words="109" data-nb-chars="716"><span class="idea" data-nb-ref-number="29" id="idea29" data-nb-words="109" data-nb-chars="716">Otáčela se&nbsp;ve&nbsp;vzduchoprázdnu kousek za&nbsp;prvním pilířem, visela na&nbsp;prádelní šňůře za&nbsp;krk, jako seschlá cibulka zapomenutá ve&nbsp;spíži. Rozednívalo se&nbsp;jen pomalu, při pohledu na&nbsp;světlo nuselských lamp v&nbsp;hloubce pod námi se&nbsp;zdálo, že&nbsp;vládne nejhlubší noc. Most se&nbsp;pravidelně zachvíval s&nbsp;každým vlakem, který nám zaduněl pod nohama, a&nbsp;za&nbsp;našimi zády svištěla auta v&nbsp;intervalech, jež se&nbsp;s&nbsp;přibývajícím světlem zkracovaly. Některá zvědavě zpomalila a&nbsp;dopravní policista je&nbsp;odháněl plácačkou jako dotěrné mouchy. Služební vozy stály zaparkovány před mostem, aby neblokovaly provoz. U&nbsp;chodníku v&nbsp;místě neštěstí stála jen sanitka. Maják na&nbsp;střeše kabiny nesměle poblikával a&nbsp;houkačka mlčela, zahanbená, vědomá si&nbsp;své zbytečnosti.</span></p>
        </section>
        <section>
          <p class="chunk" data-nb-ref-number="29" data-nb-words="136" data-nb-chars="865"><span class="idea" data-nb-ref-number="30" id="idea30" data-nb-words="136" data-nb-chars="865">Mám být rád, že&nbsp;se&nbsp;to&nbsp;nebude vyšetřovat, tak mi&nbsp;to&nbsp;řekli, a&nbsp;přidali radu, abych okamžitě podal žádost o&nbsp;propuštění, bude zaručeně podepsána. Mám prý z&nbsp;pekla štěstí, o&nbsp;alkoholu se&nbsp;v&nbsp;protokolu neobjeví ani slovo, takovou ostudu si&nbsp;policie nemůže dovolit. Mou rezignaci podepsal sám Olejář a&nbsp;vzkázal mi, abych mu&nbsp;ve&nbsp;vlastním zájmu nechodil na&nbsp;oči. Prostřednictvím svého nadřízeného jsem ho&nbsp;požádal o&nbsp;rozhovor, ale neodpověděl. Celá věc mi&nbsp;byla od&nbsp;začátku podezřelá a&nbsp;dobře jsem věděl, že&nbsp;za&nbsp;podpis neúplného protokolu můžu být soudně stíhán, ale hrdinu jsem hrát nechtěl, bylo by&nbsp;to&nbsp;špatné představení. Oficiální verze zněla ve&nbsp;zkratce takto: sebevražda, jíž ostraha nemohla zabránit. Policistu zabezpečujícího ochranu před atentátem zamkla chráněná osoba ve&nbsp;vlastním bytě, zatímco spal. Dokazují to&nbsp;klíče v&nbsp;kabele, která zůstala ležet na&nbsp;chodníku nad místem neštěstí.</span></p>
        </section>
        <section>
          <p class="chunk" data-nb-ref-number="30" data-nb-words="89" data-nb-chars="579"><span class="idea" data-nb-ref-number="31" id="idea31" data-nb-words="89" data-nb-chars="579">Jak se&nbsp;stará žena dostala přes dvoumetrové drátěné pletivo a&nbsp;proč se&nbsp;oběsila na&nbsp;prádelní šňůře, když stačilo vrhnout se&nbsp;do&nbsp;hlubiny, to&nbsp;nikdo nevysvětlil. Nikoho to&nbsp;příliš nezajímalo. Toho dne došlo pod Nuselským mostem k&nbsp;druhému neštěstí. Nějaká mladá žena stála u&nbsp;zábradlí několik hodin, aby si&nbsp;televizní reportéři v&nbsp;klidu připravili náčiní. Teprve potom skočila, večer to&nbsp;odvysílali ve&nbsp;zprávách, smrt v&nbsp;přímém přenosu se&nbsp;stala hitem okurkové sezony. Sebevraždě inženýrky Pendelmanové scházel mediální půvab. S&nbsp;vraždou by&nbsp;to&nbsp;jistě bylo jiné, ale policie toto vysvětlení odmítla.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>