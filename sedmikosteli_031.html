<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="EPILOG">
    <meta name="apple-mobile-web-app-capable" content="yes">
    <title>EPILOG</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miloš Urban: Sedmikostelí">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Sedmikostelí">
    <meta property="og:title" content="Sedmikostelí">
    <meta property="og:type" content="book">
    <meta property="og:book:author" content="Miloš Urban">
    <meta property="twitter:title" content="Miloš Urban: Sedmikostelí">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./sedmikosteli_030.html">
    <link rel="next" href="./sedmikosteli_032.html">
    <meta name="nb-order" content="27">
    <link rel="self" href="sedmikosteli_031.html">
    <meta name="nb-identifier" content="urban-sedmikosteli-2bed7f2">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2330" data-nb-chars="14301">
    <nav role="doc-toc">
      <ul class="plain section">
        <li><a href="sedmikosteli_005.html">Slovo autora</a></li>
        <li><a href="sedmikosteli_006.html">Citáty</a></li>
        <li><a href="sedmikosteli_007.html">I</a></li>
        <li><a href="sedmikosteli_008.html">II</a></li>
        <li><a href="sedmikosteli_009.html">III</a></li>
        <li><a href="sedmikosteli_010.html">IV</a></li>
        <li><a href="sedmikosteli_011.html">V</a></li>
        <li><a href="sedmikosteli_012.html">VI</a></li>
        <li><a href="sedmikosteli_013.html">VII</a></li>
        <li><a href="sedmikosteli_014.html">VIII</a></li>
        <li><a href="sedmikosteli_015.html">IX</a></li>
        <li><a href="sedmikosteli_016.html">X</a></li>
        <li><a href="sedmikosteli_017.html">XI</a></li>
        <li><a href="sedmikosteli_018.html">XII</a></li>
        <li><a href="sedmikosteli_019.html">XIII</a></li>
        <li><a href="sedmikosteli_020.html">XIV</a></li>
        <li><a href="sedmikosteli_021.html">XV</a></li>
        <li><a href="sedmikosteli_022.html">XVI</a></li>
        <li><a href="sedmikosteli_023.html">XVII</a></li>
        <li><a href="sedmikosteli_024.html">XVIII</a></li>
        <li><a href="sedmikosteli_025.html">XIX</a></li>
        <li><a href="sedmikosteli_026.html">XX</a></li>
        <li><a href="sedmikosteli_027.html">XXI</a></li>
        <li><a href="sedmikosteli_028.html">XXII</a></li>
        <li><a href="sedmikosteli_029.html">XXIII</a></li>
        <li><a href="sedmikosteli_030.html">XXIV</a></li>
        <li><a href="sedmikosteli_031.html">EPILOG</a></li>
        <li><a href="sedmikosteli_032.html">Poděkování</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_030.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">EPILOG</span></h1>
        <section>
          <p class="chunk" data-nb-ref-number="2" data-nb-words="22" data-nb-chars="120"><em><span class="idea" data-nb-ref-number="2" id="idea2" data-nb-words="6" data-nb-chars="35">Nač darmo spěchat? Zadrž marný let!<br></span>
<span class="idea" data-nb-ref-number="3" id="idea3" data-nb-words="6" data-nb-chars="37">Tu&nbsp;před zázrakem končí všechen chvat.<br></span>
<span class="idea" data-nb-ref-number="4" id="idea4" data-nb-words="5" data-nb-chars="28">Mrtvý den začal oči otvírat.<br></span>
<span class="idea" data-nb-ref-number="5" id="idea5" data-nb-words="5" data-nb-chars="20">A&nbsp;čas se&nbsp;vrací zpět.</span></em></p>
          <p class="chunk" data-nb-ref-number="3" data-nb-words="3" data-nb-chars="10"><span class="idea" data-nb-ref-number="6" id="idea6" data-nb-words="3" data-nb-chars="10">— K. Kraus</span></p>
        </section>
        <section>
          <p class="chunk" data-nb-ref-number="4" data-nb-words="101" data-nb-chars="590"><span class="idea" data-nb-ref-number="7" id="idea7" data-nb-words="101" data-nb-chars="590">Buď Bohu chvála, že&nbsp;je&nbsp;zima pryč, dlouhá, ledová a&nbsp;nekonečná, trvající bezmála sedm staletí. Na&nbsp;Nový rok a&nbsp;šest týdnů po&nbsp;něm jsem se&nbsp;zmítal v&nbsp;horečkách. Ustlali mi&nbsp;kdovíproč v&nbsp;červené chodbičce rytířova apartmá v&nbsp;bývalém hotelu Bouvines. Poddajné stěny skýtaly teplo a&nbsp;bezpečí, když jsem do&nbsp;nich bil hlavou, oplácely hebkým pohlazením. Celou dobu mě&nbsp;někdo krmil a&nbsp;ošetřoval, nejspíše Rozeta, a&nbsp;hluboce se&nbsp;stydím, že&nbsp;mě&nbsp;den co&nbsp;den nacházela v&nbsp;tak bědném stavu. Bez ustání jsem naříkal a&nbsp;většinou o&nbsp;sobě nevěděl. A&nbsp;přece ta&nbsp;zima skončila a&nbsp;já jsem jednoho dne vystoupil ven jako znovuzrozený.</span></p>
          <p class="chunk" data-nb-ref-number="5" data-nb-words="123" data-nb-chars="707"><span class="idea" data-nb-ref-number="8" id="idea8" data-nb-words="123" data-nb-chars="707">Jaro se&nbsp;přivleklo se&nbsp;zpožděním, stromy vypučely až&nbsp;koncem dubna a&nbsp;teď, o&nbsp;měsíc později, teprve kvetou šeříky, pomalu, avšak štědře až&nbsp;rozmařile. Z&nbsp;Bouvines mě&nbsp;přestěhovali sem, jakmile jsem byl schopen pohybu, a&nbsp;rozsvícené bílé keře byly to&nbsp;první, co&nbsp;jsem spatřil z&nbsp;oken svého nového příbytku. Jak se&nbsp;té&nbsp;krásy zmocnit? Uchopit ji&nbsp;do&nbsp;dlaní, uschovat v&nbsp;kapse, přitisknout pod košilí k&nbsp;tělu? Taková krása umí člověka zle potrápit, je&nbsp;neslitovná, nemravná ve&nbsp;své netečnosti. Hledím na&nbsp;květy z&nbsp;okna, celé hodiny, voním k&nbsp;nim na&nbsp;dálku a&nbsp;hladím je&nbsp;v&nbsp;představách, nechávám si&nbsp;je&nbsp;nosit do&nbsp;pracovny a&nbsp;utápím tvář v&nbsp;jejich omamných mračnech, a&nbsp;kolikrát si&nbsp;tajně přeji stát se&nbsp;některou z&nbsp;váz a&nbsp;živit je&nbsp;ze&nbsp;svých hlubin.</span></p>
          <p class="chunk" data-nb-ref-number="6" data-nb-words="49" data-nb-chars="296"><span class="idea" data-nb-ref-number="9" id="idea9" data-nb-words="49" data-nb-chars="296">Ke&nbsp;starému jménu mi&nbsp;přibylo nové: žertem, nikoli zlomysl­ným, mi&nbsp;studenti ze&nbsp;semináře říkají Dalimil. Stal jsem se&nbsp;totiž, a&nbsp;přiznávám, že&nbsp;tak trochu z&nbsp;nouze, kronikářem našeho malého světa. Tou činností by&nbsp;se&nbsp;měl zabývat nějaký mnich, ale protože tu&nbsp;mniši zatím nejsou, svěřil pán tento úkol mně.</span></p>
          <p class="chunk" data-nb-ref-number="7" data-nb-words="55" data-nb-chars="335"><span class="idea" data-nb-ref-number="10" id="idea10" data-nb-words="55" data-nb-chars="335">Z&nbsp;oken Faustova domu, jenž je&nbsp;mi&nbsp;žalářem, příbytkem i&nbsp;pracovnou, se&nbsp;dívám na&nbsp;stranu půlnoční. Světlo oblévající náměstí je&nbsp;k&nbsp;malíři štědré: poránu mu&nbsp;chladivými prsty omývá mysl a&nbsp;zrak, vykreslujíc na&nbsp;sítnici dokonalé předlohy pro jeho neohrabanou ruku, zvečera mu&nbsp;rozverně proniká k&nbsp;srdci a&nbsp;lechtá mu&nbsp;tento orgán, v&nbsp;němž sídlí cítění.</span></p>
          <p class="chunk" data-nb-ref-number="8" data-nb-words="154" data-nb-chars="898"><span class="idea" data-nb-ref-number="11" id="idea11" data-nb-words="154" data-nb-chars="898">Můj pán Matyáš mě&nbsp;nadále vodí po&nbsp;kostelech, pro jistotu zatím v&nbsp;poutech a&nbsp;s&nbsp;šátkem přes oči, a&nbsp;nepřestává naslouchat hlasům, jež ze&nbsp;mě&nbsp;hovoří. Největší hlad po&nbsp;vědění ukojil v&nbsp;podkroví karlovského chrámu, od&nbsp;té doby pro něj jen doplňuji postavy, stavby a&nbsp;krajiny. Ví, že&nbsp;to&nbsp;plátno, které maluji, nebude&nbsp;– nemůže být dokončeno. Proto mě&nbsp;nevyhledává tak často jako dřív. Jsem tomu rád; mám spoustu práce s&nbsp;iluminacemi kroniky, kterou píšu brkem a&nbsp;duběnkovým inkoustem a&nbsp;vybarvuji pestrými pigmenty. Jsem mistrem iniciál, mé&nbsp;propletené stvoly, lístky a&nbsp;květy, mezi nimiž vykukují příšery, si&nbsp;chodí prohlížet celé město. Jsem jejich, oni jsou mí. Kdyby k&nbsp;nám přišel potulný malíř a&nbsp;ucházel se&nbsp;o&nbsp;zakázku, vyhnali by&nbsp;ho. Pohleďte na&nbsp;tohle K&nbsp;– že&nbsp;je&nbsp;zvlášť povedené? A&nbsp;to zlacení! Postavíte-li písmeno na&nbsp;pravý bok, připomíná M. Natočené na&nbsp;levý pak vypadá jako W. M&nbsp;jako Mocker? W&nbsp;jako Wohlmuth? K&nbsp;jako…?</span></p>
          <p class="chunk" data-nb-ref-number="9" data-nb-words="2" data-nb-chars="13"><span class="idea" data-nb-ref-number="12" id="idea12" data-nb-words="2" data-nb-chars="13">Staří mistři.</span></p>
          <p class="chunk" data-nb-ref-number="10" data-nb-words="215" data-nb-chars="1349"><span class="idea" data-nb-ref-number="13" id="idea13" data-nb-words="215" data-nb-chars="1349">Co&nbsp;v&nbsp;kronice nedovedu popsat slovy, to&nbsp;vymaluji v&nbsp;iluminacích, někdy to&nbsp;dělám i&nbsp;naopak. Mám významné postavení, vděčím za&nbsp;ně Všemohoucímu, neboť On&nbsp;mě&nbsp;obdařil zpětnou jasnozřivostí a&nbsp;výjimečným vědomím o&nbsp;časech minulých. Bez znalosti dějin by&nbsp;nás sužoval zmatek. Dobrý pán Matyáš od&nbsp;nás na&nbsp;počátku dostal přízvisko Veliký, kterému jsme se&nbsp;zpočátku smáli a&nbsp;dnes je&nbsp;vyslovujeme s&nbsp;největší úctou a&nbsp;vážností. Vždyť je&nbsp;nám vzorem, nejpilnějším žákem našich předků a&nbsp;pravou rukou Prozřetelnosti. Nehodíš se&nbsp;pro vědu, nehodíš se&nbsp;pro praxi, možná se&nbsp;hodíš pro umění, řekl mi, když jsem se&nbsp;zotavil. (Tady se&nbsp;tomu však umění neříká.) To&nbsp;on&nbsp;ve&nbsp;mně objevil malířské nadání, a&nbsp;já mu&nbsp;za&nbsp;to věrně sloužím. Jak bych si&nbsp;také vydělal na&nbsp;chleba, až&nbsp;pán jednou nenajde upotřebení pro můj zpětný zrak? Na&nbsp;jiné řemeslo než písařské a&nbsp;malířské se&nbsp;nehodím a&nbsp;žádný z&nbsp;cechů by&nbsp;mě&nbsp;nevzal za&nbsp;tovaryše. Hrnčíři, řezníci, barvíři, šrotéři, bradýři, zlatníci, sedláři, dřevaři, bednáři, truhláři, krejčí, platnéři, porybní, sanytrníci, zvonaři, alchymisté, koželuhové, inkoustníci, švadleny, rybářky, mydlářky, lékárnice, slanečkářky, soukenice a&nbsp;domkářky si&nbsp;střeží své živobytí a&nbsp;nevpustí k&nbsp;sobě konkurenci ani za&nbsp;vysoký úplatek. Odměnou je&nbsp;jim poklidný život a&nbsp;hmotné zaopatření, vždyť nejeden z&nbsp;nich je&nbsp;již majitelem několika domů. Čas dnes plyne pomalu&nbsp;– čas dnes plyne dobře.</span></p>
          <p class="chunk" data-nb-ref-number="11" data-nb-words="139" data-nb-chars="911"><span class="idea" data-nb-ref-number="14" id="idea14" data-nb-words="139" data-nb-chars="911">Největší náměstí na&nbsp;světě, jež od&nbsp;rána do&nbsp;noci ohledávám zvědavýma očima, je&nbsp;nově ustrojené, a&nbsp;když říkám nově, míním tím, že&nbsp;byla dokonale zrekonstruována jeho podoba ze&nbsp;čtrnáctého století. Horní Nové Město pražské alias Sedmikostelí zvítězilo nad odvěkou lidskou bořivostí: odteď se&nbsp;tu&nbsp;nic nezmění, konečně zůstane kámen na&nbsp;kameni. Jak přikázal císař Karel, všechny budovy budou brzy jen z&nbsp;kamene, o&nbsp;jednom poschodí s&nbsp;vysokým krovem, klenuté sklepy, někdy podloubí, a&nbsp;vzadu dlouhé úzké zahrádky na&nbsp;domácí zeleninu. Jen s&nbsp;půdorysem ulic bude potíž: zkušenost minulých časů ukázala, že&nbsp;přímky svádějí pošetilce k&nbsp;rychlé jízdě a&nbsp;přivolávají neštěstí. Naše předhusovské bratrstvo se&nbsp;na&nbsp;rozdíl od&nbsp;zbytku lidstva nechává poučit dějinami a&nbsp;hodlá protkat město osvědčenými úzkými uličkami a&nbsp;lomenými zatáčkami, temnými průjezdy a&nbsp;nečekanými nárožími. Ať&nbsp;jezdec či&nbsp;pěší, každý zvolní tempo v&nbsp;úctě před kamenným městem.</span></p>
          <p class="chunk" data-nb-ref-number="12" data-nb-words="123" data-nb-chars="751"><span class="idea" data-nb-ref-number="15" id="idea15" data-nb-words="123" data-nb-chars="751">Nevím, jak to&nbsp;dnes vypadá za&nbsp;městskými branami, dosud jsem tam nebyl. Sedmikostelí chrání kamenné hradby se&nbsp;zubatým cimbuřím a&nbsp;pět opevněných bran; největší je&nbsp;Svinská, její prapory jsou vidět ze&nbsp;všech koutů našeho malého světa. Hradby nezabrání jedovatým plynům, aby k&nbsp;nám pronikaly z&nbsp;oblastí, kde doposud používají nepřirozené dopravní prostředky, ale aspoň budí respekt a&nbsp;odrazují vandaly a&nbsp;jiné neznabohy. Ti&nbsp;venku si&nbsp;zase stěžují na&nbsp;zápach z&nbsp;našich hnojišť a&nbsp;splaškových struh; občas jim pošleme pár trakařů prakem přes cimbuří. Kanalizaci jsme zrušili už&nbsp;v&nbsp;zimě, její podzemní tunely využíváme jako zbrojnice a&nbsp;sklady. Až&nbsp;dojde k&nbsp;válce se&nbsp;Starým Městem&nbsp;– soudím, že&nbsp;se&nbsp;tak stane, než se&nbsp;rok sejde s&nbsp;rokem&nbsp;–, povede podzemím úniková cesta k&nbsp;řece.</span></p>
          <p class="chunk" data-nb-ref-number="13" data-nb-words="41" data-nb-chars="258"><span class="idea" data-nb-ref-number="16" id="idea16" data-nb-words="41" data-nb-chars="258">Na&nbsp;protější straně náměstí, vedle radnice, stojí Nová brána, s&nbsp;podsebitím, střílnami a&nbsp;devíti věžičkami s&nbsp;praporci v&nbsp;barvách našeho pána. Každý, kdo jí&nbsp;projede, pocítí nad hlavou moc gotického oblouku; když pak vstoupí do&nbsp;našeho města, chová se&nbsp;jako beránek.</span></p>
          <p class="chunk" data-nb-ref-number="14" data-nb-words="30" data-nb-chars="210"><span class="idea" data-nb-ref-number="17" id="idea17" data-nb-words="30" data-nb-chars="210">Před radnicí vztyčili zbrojnoši pranýř a&nbsp;je to&nbsp;vskutku účinný vynález, jak přivést tvrdohlavého měšťana k&nbsp;rozumu. Existuje dokonce seznam hříšníků čekatelů. Vedle pranýře stojí šibenice, zatím jen pro výstrahu.</span></p>
          <p class="chunk" data-nb-ref-number="15" data-nb-words="65" data-nb-chars="415"><span class="idea" data-nb-ref-number="18" id="idea18" data-nb-words="65" data-nb-chars="415">Nájezdníci tu&nbsp;byli několikrát. Projížděli se&nbsp;v&nbsp;okolovaných krabicích po&nbsp;náměstí a&nbsp;ohrožovali naše lidi. Také si&nbsp;je&nbsp;fotografovali&nbsp;–dokud jim ty&nbsp;jejich mašinky na&nbsp;obrázky nebyly roztlučeny před očima. Pokud Sedmikostelští takového ptáčka dopadli, zpohlavkovali ho&nbsp;a&nbsp;zavřeli na&nbsp;pár nocí do&nbsp;klády. Vůz, pomalovaný ďábly, shořel na&nbsp;hranici. Kovové části si&nbsp;odnesli kováři, aby je&nbsp;roztavili a&nbsp;ukovali z&nbsp;nich meče a&nbsp;mříže.</span></p>
          <p class="chunk" data-nb-ref-number="16" data-nb-words="289" data-nb-chars="1832"><span class="idea" data-nb-ref-number="19" id="idea19" data-nb-words="289" data-nb-chars="1832">Jednou se&nbsp;stalo neštěstí. Malou bránou z&nbsp;Ječné, v&nbsp;jarmareční den otevřenou, se&nbsp;na&nbsp;Dobytčí trh vřítilo auto, oslňovalo kupce elektrickými reflektory a&nbsp;usilovalo jim o&nbsp;život. Připletlo se&nbsp;mu&nbsp;do&nbsp;cesty dítě&nbsp;– bylo na&nbsp;místě mrtvé. Řidič chtěl ujet, ale od&nbsp;slanečkárny, nového traktu domů uprostřed rynku, se&nbsp;přihnal pekař, říkáme mu&nbsp;Martin Houska, a&nbsp;mrštil do&nbsp;okénka vražedného stroje svou sázecí lopatu. Snadno ho&nbsp;prorazil. Vůz dostal smyk a&nbsp;zastavil, řidič se&nbsp;vypotácel ven, tvář zbrocenou krví, sténal, mluvit nemohl pro přeraženou sanici. Troufalost ho&nbsp;však neopustila. Zamával paží a&nbsp;měl v&nbsp;ní revolver, zastaralou, ovšem stále účinnou zbraň, a&nbsp;tu teď zvedl, krátce zalícil a&nbsp;střelil pekaře do&nbsp;prsou. Tu&nbsp;se&nbsp;z&nbsp;radniční věže snesla na&nbsp;vetřelce sprška šípů; jeden mu&nbsp;rozerval rameno, druhý provrtal bok. Vrhli se&nbsp;na&nbsp;něj měšťané, ale oproti všeobecnému očekávání ho&nbsp;neubili. Odvedli ho&nbsp;na&nbsp;pranýř a&nbsp;zamkli do&nbsp;klády. Nazítří mu&nbsp;vyloupli oči, neboť oči dopustily zabití dítěte, které měly střežit. Další den mu&nbsp;probili hřeby pravou nohu, protože tou šlapal na&nbsp;plynový pedál, primitivní zbraň pohanského dávnověku. A&nbsp;třetí den mu&nbsp;řeznickou sekerou usekli ruce, protože ony byly pravými vražedkyněmi, třímajíce volant. Cizák vykrvácel. Sám jsem ten incident neviděl, byv zaneprázdněn v&nbsp;Emauzích, ale to&nbsp;ukrutné divadlo bez soudce a&nbsp;bez kata mělo celý sbor přihlížejících, mezi nimi pány konšely v&nbsp;oknech radnice. Netroufli si&nbsp;zasáhnout. Pekař se&nbsp;ze&nbsp;zranění vylízal, odvarem z&nbsp;podbělu ho&nbsp;vyléčila mastičkářka, ona malá paní z&nbsp;počátku příběhu. Martin byl jmenován pomocným hejtmanem. Též automobil byl potrestán: propíchli mu&nbsp;gumy, vykopali světla a&nbsp;vytrhli řadicí páku. Spolu s&nbsp;řidičovýma rukama ji&nbsp;pro výstrahu přibili na&nbsp;odvrácenou stranu Nové brány, čelící milovníkům pořádků dvacátého století. Od&nbsp;té doby se&nbsp;k&nbsp;nám nikdo vytahovat nepřijel.</span></p>
          <p class="chunk" data-nb-ref-number="17" data-nb-words="64" data-nb-chars="383"><span class="idea" data-nb-ref-number="20" id="idea20" data-nb-words="64" data-nb-chars="383">O&nbsp;sobotách se&nbsp;koná rybný, vaječný a&nbsp;obecný trh, masný též o&nbsp;čtvrtcích. Kramáři a&nbsp;šmejdíři vystavují své zboží i&nbsp;ve&nbsp;dnech půstu, konšelé jsou vlídní a&nbsp;trestají zřídka. Kvete obchod s&nbsp;dobytkem. Po&nbsp;zboření domů, jejichž parcely císař Karel nevytyčil a&nbsp;pro které nemáme upotřebení, přibude pastvin. Pod hradbami se&nbsp;zelená vinná réva a&nbsp;v&nbsp;létě budeme poprvé sklízet obilí z&nbsp;našich políček.</span></p>
          <p class="chunk" data-nb-ref-number="18" data-nb-words="93" data-nb-chars="546"><span class="idea" data-nb-ref-number="21" id="idea21" data-nb-words="93" data-nb-chars="546">O&nbsp;nedělích chodím na&nbsp;mši do&nbsp;Emauz, ty&nbsp;mám nejblíž, a&nbsp;párkrát jsem byl u&nbsp;Svatého Václava, mají tam dobrého kanovníka. Jednou týdně za&nbsp;mnou zajde Netřesk zahrát si&nbsp;triktrak. Churaví, doktoři medicíny a&nbsp;apatykáři, co&nbsp;bydlí v&nbsp;přízemí pode mnou a&nbsp;vzadu za&nbsp;domem obdělávají bylinkářskou zahrádku, mu&nbsp;nedávají valně času. A&nbsp;tak, otáčeje při hře přesýpací hodiny, mě&nbsp;starý profesor připravuje na&nbsp;život s&nbsp;Lucií, mladou ženou s&nbsp;ustaraným čelem a&nbsp;nahořklým úsměvem. Je&nbsp;to&nbsp;od&nbsp;něho hezké. Slíbil jsem mu, že&nbsp;až&nbsp;odejde na&nbsp;věčnost, budu dobrým otcem jeho dceři.</span></p>
          <p class="chunk" data-nb-ref-number="19" data-nb-words="49" data-nb-chars="291"><span class="idea" data-nb-ref-number="22" id="idea22" data-nb-words="49" data-nb-chars="291">Lucie mě&nbsp;navštěvuje v&nbsp;jeho společnosti, jak se&nbsp;na&nbsp;ženu sluší. Když ke&nbsp;mně zvedne své chytré šedé oči, vidím v&nbsp;nich melancholii a&nbsp;důvtip, dokonce příslib něhy, a&nbsp;pak si&nbsp;s&nbsp;úžasem uvědomím, že&nbsp;jedinou nedokonalostí této krásné ženy, mé&nbsp;pozemské snoubenky, je&nbsp;její dosažitelnost. Bývá mi&nbsp;teskno.</span></p>
          <p class="chunk" data-nb-ref-number="20" data-nb-words="73" data-nb-chars="448"><span class="idea" data-nb-ref-number="23" id="idea23" data-nb-words="73" data-nb-chars="448">Ráda poslouchá (či možná jen předstírá zájem?), když vyprávím o&nbsp;jednorožci, kterého nikdy neviděla a&nbsp;jehož já&nbsp;vídám často, aniž bych o&nbsp;to stál. Jak lhostejní býváme ke&nbsp;svým darům! Za&nbsp;středověce stříbrných úplňků, které už&nbsp;nehasnou za&nbsp;výbojkami pouličních lamp, se&nbsp;neokované zvíře toulá v&nbsp;okolí domu a&nbsp;zvedá na&nbsp;pozdrav svůj vřetenovitý roh. Rozumíme si. Až&nbsp;mě&nbsp;pán ožení, jednorožec zmizí navždy. Zatím však přichází a&nbsp;umí se&nbsp;vlichotit mé&nbsp;marnivosti.</span></p>
          <p class="chunk" data-nb-ref-number="21" data-nb-words="106" data-nb-chars="670"><span class="idea" data-nb-ref-number="24" id="idea24" data-nb-words="106" data-nb-chars="670">S&nbsp;prvním troubením ponocného odkládám brk i&nbsp;štětec, za&nbsp;svitu loučí a&nbsp;lojových lamp pracovat nedovedu. Ve&nbsp;zbytku světla chvátávám k&nbsp;oknu popatřit na&nbsp;náměstí, kam zvečera přichází v&nbsp;doprovodu suity Matyáš Veliký, aby si&nbsp;obhlédl postup stavebních prací. Někdy s&nbsp;ním chodí Rozeta, občas mě&nbsp;potěší krátkým zamáváním a&nbsp;tím podivným přímým pohledem, jenž mě&nbsp;doposud nepřestal udivovat; pohledem, jenž o&nbsp;jejím nitru neprozrazuje vůbec nic. Když ji&nbsp;maluji, halím jí&nbsp;obličej v&nbsp;průsvitný závoj, splývající jí&nbsp;ze&nbsp;složitého účesu na&nbsp;prsa. Znám její strašné tajemství, a&nbsp;přece jí&nbsp;nikdy neporozumím. Utěšuji se&nbsp;sněním o&nbsp;černém andělovi; bude mou nevěstou, až&nbsp;spolu přijdeme do&nbsp;očistce.</span></p>
          <p class="chunk" data-nb-ref-number="22" data-nb-words="83" data-nb-chars="506"><span class="idea" data-nb-ref-number="25" id="idea25" data-nb-words="83" data-nb-chars="506">Stejně jako Rozeta, i&nbsp;Matyáš náleží vyššímu řádu. Rytíř se&nbsp;strojí skvostně, nosí volné červené roucho a&nbsp;silný kožený pás, na&nbsp;němž se&nbsp;houpe vévodský meč, vykládaný acháty a&nbsp;vltavíny. Šperky krášlený šat jeho družky, modrý nebo černý, s&nbsp;nízkým pasem, širokými rukávy a&nbsp;zlatým řetízkem se&nbsp;zvonečky kolem beder, splývá až&nbsp;na&nbsp;zem. Mé&nbsp;vlastní oblečení je&nbsp;skromné: hrubá halena, úzké nohavice, škorně s&nbsp;módně protáhlou, nikoli však nepřiměřenou špičkou. Nepovyšuji se&nbsp;nad svůj stav&nbsp;– jsem s&nbsp;ním smířen a&nbsp;spokojen.</span></p>
          <p class="chunk" data-nb-ref-number="23" data-nb-words="98" data-nb-chars="613"><span class="idea" data-nb-ref-number="26" id="idea26" data-nb-words="98" data-nb-chars="613">Mnohokrát jsem je&nbsp;zvěčnil v&nbsp;iluminacích, v&nbsp;nichž přebírám tvarosloví vysokých chrámových oken, které jsou panu rytíři tak milé, a&nbsp;bujně je&nbsp;zdobím květinovými motivy. Jednou jsem Matyáše s&nbsp;Rozetou vymaloval jako Adama a&nbsp;Evu a&nbsp;dovolil si&nbsp;zažertovat na&nbsp;účet pana Prunslíka, našeho nejvyššího komořího, vypodobniv ho&nbsp;jako hada; jindy jsem je&nbsp;uspořádal jako svatou rodinu ve&nbsp;chlévě, vévodu jako Josefa, paní jako Marii, a&nbsp;děťátku, k&nbsp;němuž se&nbsp;oba sklání, jsem propůjčil svoji podobu. Vím, byl to&nbsp;hřích, avšak už&nbsp;jsem se&nbsp;vyzpovídal a&nbsp;na&nbsp;znamení pokání slíbil faráři připravit návrhy nových vitráží pro slovanský klášter.</span></p>
          <p class="chunk" data-nb-ref-number="24" data-nb-words="63" data-nb-chars="389"><span class="idea" data-nb-ref-number="27" id="idea27" data-nb-words="63" data-nb-chars="389">Za&nbsp;jasných podvečerů čekám na&nbsp;západ slunce. Musím se&nbsp;hodně vyklonit z&nbsp;okna, abych v&nbsp;červených paprscích rozeznal vížku paláce Bouvines, dnes prozatímního vévodského sídla. Na&nbsp;tři veletucty sáhů vlevo ční nad střechami jiná věž: hrádek císaře Václava, budovaný na&nbsp;starém místě. Nemohu se&nbsp;dočkat, až&nbsp;se&nbsp;slunce zableskne na&nbsp;jeho cimbuří a&nbsp;pan Matyáš mě&nbsp;pozve na&nbsp;návštěvu do&nbsp;svého nového domu.</span></p>
          <p class="chunk" data-nb-ref-number="25" data-nb-words="130" data-nb-chars="753"><span class="idea" data-nb-ref-number="28" id="idea28" data-nb-words="130" data-nb-chars="753">Pohled mému srdci nejmilejší skýtá rozrůstající se&nbsp;staveniště za&nbsp;velkou, umně tesanou kašnou, kam si&nbsp;řemeslníci a&nbsp;hospodyně chodí s&nbsp;vědry a&nbsp;se džbány pro vodu. Jako Fénix z&nbsp;popela tu&nbsp;z&nbsp;trosek byvšího parku vyrůstá kaple Božího těla, navlas taková, jaká tu&nbsp;byla. Stane tu&nbsp;jako nejryzejší symbol naší změněné doby. Stavební huť nevede nikdo jiný než mistr Záhir. Poté co&nbsp;přežil svou popravu, rytíř se&nbsp;otázal Rozety, zda mu&nbsp;neudělí milost. Váhala jen okamžik. Inženýr si&nbsp;na&nbsp;nové poměry rychle zvykl a&nbsp;zdá se, že&nbsp;mu&nbsp;jeho stav příliš nevadí&nbsp;– ve&nbsp;zbylých sedmi kočičích životech už&nbsp;nebude chodit, je&nbsp;z&nbsp;něho chromý kocour. Čtyři tovaryši ho&nbsp;přenášejí po&nbsp;staveništi v&nbsp;nosítkách a&nbsp;nebývá v&nbsp;nich nikdy sám. Vymaloval jsem ho&nbsp;– vidíte?&nbsp;– v&nbsp;náruči krásné lazebnice.</span></p>
          <p class="chunk" data-nb-ref-number="26" data-nb-words="55" data-nb-chars="339"><span class="idea" data-nb-ref-number="29" id="idea29" data-nb-words="55" data-nb-chars="339">Zatímco se&nbsp;na&nbsp;náměstí staví, mše se&nbsp;slouží v&nbsp;provizorní stavbě dřevěné, jež chrání zlatý oltář z&nbsp;petropavlovského chrámu na&nbsp;Vyšehradě. Naši lidé vedení pánem jej nedávno vytáhli ze&nbsp;dna řeky, vévoda tím stvrdil své svaté právo vládnout. Už&nbsp;nyní putují k&nbsp;oltáři zástupy zbožných Pražanů a&nbsp;před týdnem se&nbsp;mu&nbsp;byl poklonit olomoucký arcibiskup.</span></p>
          <p class="chunk" data-nb-ref-number="27" data-nb-words="103" data-nb-chars="657"><span class="idea" data-nb-ref-number="30" id="idea30" data-nb-words="103" data-nb-chars="657">Pod sluncem není nic nového a&nbsp;nikdy nebude. Vraťme se&nbsp;k&nbsp;prověřenému, je&nbsp;nejvyšší čas. Jsme vyznavači starých cest — cest vedoucích zpátky. Naši přátelé v&nbsp;Písku, Kutné Hoře, Úštěku, Českém Dubu, Sezimově Ústí a&nbsp;Jindřichově Hradci jdou s&nbsp;námi. Když se&nbsp;Bůh slituje, navrátí do&nbsp;náruče středověku celou zemi. Novověk končí, vzdejme slávu Hospodinu a&nbsp;moudrému vládci Matyášovi. Kdyby jich nebylo, zřítíme se&nbsp;do&nbsp;zkázy spolu se&nbsp;zbytkem lidstva&nbsp;– ve&nbsp;chvíli poslední v&nbsp;nás probudili vnitřní zrak, obrátili náš pohled zpátky. Jen s&nbsp;touto vyhlídkou přečkáme apokalypsu, jen s&nbsp;touto vírou pronikneme do&nbsp;nového rajského věku, krásného a&nbsp;blahoslaveného čtrnáctého století.</span></p>
        </section>
        <section>
          <div class="centered">
            <p class="chunk" data-nb-ref-number="28" data-nb-words="1" data-nb-chars="5"><span class="idea" data-nb-ref-number="31" id="idea31" data-nb-words="1" data-nb-chars="5">KONEC</span></p>
          </div>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_032.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>