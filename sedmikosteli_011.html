<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="V">
    <meta name="apple-mobile-web-app-capable" content="yes">
    <title>V • Sedmikostelí</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./sedmikosteli_010.html">
    <link rel="next" href="./sedmikosteli_012.html">
    <meta name="nb-order" content="10">
    <link rel="self" href="sedmikosteli_011.html">
    <meta name="nb-identifier" content="urban-sedmikosteli-9beaa7c">
    <meta name="nb-role" content="chapter">
  </head>
  <body data-nb-words="1866" data-nb-chars="11565" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="sedmikosteli_007.html">I</a></li>
        <li><a href="sedmikosteli_008.html">II</a></li>
        <li><a href="sedmikosteli_009.html">III</a></li>
        <li><a href="sedmikosteli_010.html">IV</a></li>
        <li><a href="sedmikosteli_011.html">V</a></li>
        <li><a href="sedmikosteli_012.html">VI</a></li>
        <li><a href="sedmikosteli_013.html">VII</a></li>
        <li><a href="sedmikosteli_014.html">VIII</a></li>
        <li><a href="sedmikosteli_015.html">IX</a></li>
        <li><a href="sedmikosteli_016.html">X</a></li>
        <li><a href="sedmikosteli_017.html">XI</a></li>
        <li><a href="sedmikosteli_018.html">XII</a></li>
        <li><a href="sedmikosteli_019.html">XIII</a></li>
        <li><a href="sedmikosteli_020.html">XIV</a></li>
        <li><a href="sedmikosteli_021.html">XV</a></li>
        <li><a href="sedmikosteli_022.html">XVI</a></li>
        <li><a href="sedmikosteli_023.html">XVII</a></li>
        <li><a href="sedmikosteli_024.html">XVIII</a></li>
        <li><a href="sedmikosteli_025.html">XIX</a></li>
        <li><a href="sedmikosteli_026.html">XX</a></li>
        <li><a href="sedmikosteli_027.html">XXI</a></li>
        <li><a href="sedmikosteli_028.html">XXII</a></li>
        <li><a href="sedmikosteli_029.html">XXIII</a></li>
        <li><a href="sedmikosteli_030.html">XXIV</a></li>
        <li><a href="sedmikosteli_031.html">EPILOG</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">V</span></h1>
        <p class="chunk" data-nb-ref-number="2" data-nb-words="16" data-nb-chars="87"><span class="idea" data-nb-ref-number="2" id="idea2" data-nb-words="7" data-nb-chars="40">Buďte mu&nbsp;rovny silou, paže mé! Podepříti<br></span>
          <span class="idea" data-nb-ref-number="3" id="idea3" data-nb-words="5" data-nb-chars="27">pospěšte den, jenž se&nbsp;řítí,<br></span>
          <span class="idea" data-nb-ref-number="4" id="idea4" data-nb-words="4" data-nb-chars="20">aniž jsem dobře žil.</span>
        </p>
        <p class="chunk" data-nb-ref-number="3" data-nb-words="3" data-nb-chars="11"><span class="idea" data-nb-ref-number="5" id="idea5" data-nb-words="3" data-nb-chars="11">— R. Weiner</span></p>
        <p class="chunk" data-nb-ref-number="4" data-nb-words="69" data-nb-chars="442"><span class="idea" data-nb-ref-number="6" id="idea6" data-nb-words="69" data-nb-chars="442">Na&nbsp;první léta své dospělosti, strávená na&nbsp;univerzitě, vzpomínám stejně nerad jako na&nbsp;dětství. Fakulta mě&nbsp;přijala mezi posluchače katedry historie, aniž bych pro to&nbsp;musel udělat víc než složit přijímací zkoušky, jež byly ostudně jednoduché. K&nbsp;mému hladkému vstupu na&nbsp;vysokou školu patrně přispěla minulost činorodého nástěnkáře, ale tím jsem si&nbsp;už&nbsp;svědomí nezatěžoval; opojení úspěchem vše přebilo. Kazilo ho&nbsp;jen to, že&nbsp;nebylo s&nbsp;kým je&nbsp;sdílet.</span></p>
        <p class="chunk" data-nb-ref-number="5" data-nb-words="64" data-nb-chars="371"><span class="idea" data-nb-ref-number="7" id="idea7" data-nb-words="64" data-nb-chars="371">Rodiče byli dávno po&nbsp;rozvodu. Otec se&nbsp;odstěhoval, našel si&nbsp;práci jinde, občas zatelefonoval. Svědomitě platil nízké alimenty. K&nbsp;osmnáctinám mi&nbsp;poslal tisíc korun a&nbsp;v&nbsp;dopise připsal, že&nbsp;už&nbsp;jsem dospělý a&nbsp;je na&nbsp;mně, abych se&nbsp;ozval, budu-li s&nbsp;ním chtít mluvit. Nevěda, jak bych takový hovor vedl, nikdy jsem to&nbsp;neudělal. Jak je&nbsp;to&nbsp;vlastně dlouho, co&nbsp;jsem ho&nbsp;viděl naposledy?</span></p>
        <p class="chunk" data-nb-ref-number="6" data-nb-words="147" data-nb-chars="949"><span class="idea" data-nb-ref-number="8" id="idea8" data-nb-words="147" data-nb-chars="949">Život na&nbsp;koleji nestál za&nbsp;nic. Moji spolubydlící byli mladí hédonisté s&nbsp;pramalým zájmem o&nbsp;studium, kterým však snadno proplouvali. Nebyl jsem zvyklý mít ve&nbsp;svém pokoji tři cizí lidi a&nbsp;trpěl jsem nespavostí. Jejich přirozená hlučnost a&nbsp;radostná naivita mě&nbsp;popouzely. Zkusil jsem se&nbsp;přestěhovat, ale nikde jsem nenalezl klid, jaký jsem potřeboval. Neznal jsem nikoho, kdo by&nbsp;se&nbsp;jako já&nbsp;soustavně připravoval na&nbsp;všechny semináře, nevynechal jedinou přednášku a&nbsp;tři noci v&nbsp;týdnu probděl nad předepsanou literaturou. Takhle se&nbsp;s&nbsp;učením nedřel nikdo, a&nbsp;nevím, zda takového poctivce univerzita poznala dřív. Beánie, iniciační obřady, divoké pitky po&nbsp;hospodách Starého Města, trestné výpravy na&nbsp;židovský Josefov, souboje s&nbsp;vojáky pražské posádky a&nbsp;milostné avantýry s&nbsp;paničkami, o&nbsp;tom všem se&nbsp;lze snadno dočíst v&nbsp;historické literatuře. Nikde však o&nbsp;jedincích zcela oddaných studiu, hotových vzdát se&nbsp;pro studium světa. Byli kdy takoví, anebo jsem byl první?</span></p>
        <p class="chunk" data-nb-ref-number="7" data-nb-words="81" data-nb-chars="516"><span class="idea" data-nb-ref-number="9" id="idea9" data-nb-words="81" data-nb-chars="516">Ovoce radosti z&nbsp;vykonané práce jsem nikdy neokusil, z&nbsp;toho, co&nbsp;jsem se&nbsp;naučil, jsem nedovedl nic uplatnit. Čím víc jsem chtěl vyniknout, tím hloupějších omylů jsem se&nbsp;dopouštěl, při referátech jsem trémou z&nbsp;přítomných dívek&nbsp;– jak rád bych je&nbsp;byl vykázal z&nbsp;místnosti!&nbsp;– zadrhával v&nbsp;řeči, neschopen si&nbsp;náhle zapamatovat ani řádku nejsnadnějších dat. V&nbsp;ročníkových pracích jsem docházel k&nbsp;odvážným závěrům, které vyučující rozmetali jedinou větou. Lásku ke&nbsp;středověku mi&nbsp;vzít nedokázali, už&nbsp;dávno přerostla v&nbsp;posedlost.</span></p>
        <p class="chunk" data-nb-ref-number="8" data-nb-words="110" data-nb-chars="750"><span class="idea" data-nb-ref-number="10" id="idea10" data-nb-words="110" data-nb-chars="750">Časem jsem mezi studenty přece jen začal rozlišovat. Rozdělil jsem si&nbsp;je&nbsp;do&nbsp;čtyř hlavních skupin: premianty, kterým látka nedělá potíže; lajdáky, kteří dobrovolně spějí k&nbsp;vyhazovu, ovšem dokud mohou, užívají zahálčivého života; lenochy, co&nbsp;dokud nemusí, nehnou prstem, ale když se&nbsp;přiblíží zkoušky, svou přítomnost na&nbsp;škole vždy nějak obhájí; a&nbsp;nakonec privilegované, kteří mají status studentů, ale jakékoli studium jen předstírají a&nbsp;prochází jim to. Právě obory těchto podivných patronů, obývajících na&nbsp;koleji nejlepší pokoje a&nbsp;pravidelně cestujících do&nbsp;ciziny na&nbsp;výměnné stáže, prozrazovaly úzkou spjatost s&nbsp;oficiální státní ideologií, a&nbsp;i&nbsp;když se&nbsp;některé kombinovaly s&nbsp;obory jako historie nebo filozofie, neměly s&nbsp;těmito vědami příliš společného.</span></p>
        <p class="chunk" data-nb-ref-number="9" data-nb-words="68" data-nb-chars="432"><span class="idea" data-nb-ref-number="11" id="idea11" data-nb-words="68" data-nb-chars="432">Měl jsem na&nbsp;tyto studenty smůlu. To&nbsp;oni mě&nbsp;vyhnali z&nbsp;koleje, aniž si&nbsp;toho povšimli. Snažit se&nbsp;studovat při improvizovaných hokejových zápasech na&nbsp;chodbě či&nbsp;pingpongových turnajích hraných na&nbsp;spojených pracovních stolech mohl jen učiněný donkichot. Já&nbsp;se&nbsp;o&nbsp;to pokoušel, dokonce jsem požádal kolejní radu, aby hlučné hlupáky vykázali ven. Nic se&nbsp;nestalo. Jenom v&nbsp;menze jsem od&nbsp;vedlejšího stolu zaslechl, jak mě&nbsp;kdosi nazval jezovitou.</span></p>
        <p class="chunk" data-nb-ref-number="10" data-nb-words="99" data-nb-chars="555"><span class="idea" data-nb-ref-number="12" id="idea12" data-nb-words="99" data-nb-chars="555">Odstěhoval jsem se&nbsp;do&nbsp;podnájmu v&nbsp;činžovním domě na&nbsp;sídlišti Prosek&nbsp;– ke&nbsp;své vzdálené příbuzné. Paní Frýdová, která byla v&nbsp;penzi a&nbsp;žila sama, mi&nbsp;vyhradila nejmenší pokoj svého velkého bytu, obrácený na&nbsp;sever. Byla velmi zbožná&nbsp;– aspoň to&nbsp;o&nbsp;sobě tvrdila. Hned první večer se&nbsp;pochlubila, že&nbsp;se&nbsp;dennodenně od&nbsp;rána do&nbsp;večera modlí otčenáš a&nbsp;zdrávas a&nbsp;nevynechá jedinou nedělní mši v&nbsp;libeňském kostele. Pak jsem to&nbsp;od&nbsp;ní slyšel ještě mnohokrát, představovala si, že&nbsp;budu chodit na&nbsp;pobožnost s&nbsp;ní. Řekl jsem jí, že&nbsp;chodit do&nbsp;kostela se&nbsp;musí umět, a&nbsp;já to&nbsp;neumím.</span></p>
        <p class="chunk" data-nb-ref-number="11" data-nb-words="131" data-nb-chars="758"><span class="idea" data-nb-ref-number="13" id="idea13" data-nb-words="131" data-nb-chars="758">Zpočátku mě&nbsp;její řeči mátly, později jsem si&nbsp;zvykl. Zvykl jsem si&nbsp;i&nbsp;na&nbsp;nevlídný byt, a&nbsp;to v&nbsp;krátkém čase, což mě&nbsp;samotného udivilo. Čekal jsem peklo, jež jsem znal z&nbsp;Boleslavi, ale nakonec to&nbsp;nebylo horší než poušť. Jako Šimon na&nbsp;sloupu jsem tiše a&nbsp;bez pohnutí vysedával u&nbsp;okna a&nbsp;vyhlížel ven. Po&nbsp;většinu dne bylo okolí liduprázdné; všude tisíce příbytků, a&nbsp;nikde žádný život. Ticho betonových stěn bylo nezvyklé, teprve tady jsem se&nbsp;mohl doopravdy soustředit. Jediné, co&nbsp;se&nbsp;z&nbsp;panelových dílců ozývalo, bylo sténání železné výztuže, když se&nbsp;po&nbsp;parném létě prudce ochladilo. Už&nbsp;nikdy se&nbsp;nikdo nenarodí, pomyslel jsem si&nbsp;tehdy s&nbsp;mrazením v&nbsp;zádech. Na&nbsp;tomto světě, v&nbsp;této společnosti, v&nbsp;tomto městě už&nbsp;ne. Kdo ještě žije, pomalu dožije, a&nbsp;nikdo nový nepovstane.</span></p>
        <p class="chunk" data-nb-ref-number="12" data-nb-words="38" data-nb-chars="225"><span class="idea" data-nb-ref-number="14" id="idea14" data-nb-words="38" data-nb-chars="225">Po&nbsp;dny a&nbsp;noci jsem shlížel na&nbsp;svou hranatou šedivou Gobi a&nbsp;bránil se&nbsp;pomyšlení, že&nbsp;v&nbsp;celých dějinách lidstva to&nbsp;byl právě člověk dvacátého století, kdo nejvíce snil a&nbsp;nejhůře chyboval. Ta&nbsp;myšlenka pak přerostla v&nbsp;přesvědčení.</span></p>
        <p class="chunk" data-nb-ref-number="13" data-nb-words="92" data-nb-chars="584"><span class="idea" data-nb-ref-number="15" id="idea15" data-nb-words="92" data-nb-chars="584">Do&nbsp;Mladé Boleslavi jsem jezdil málo, pojem domov pro mě&nbsp;ztratil obsah, už&nbsp;jsem ho&nbsp;necítil. Vymyslel jsem si&nbsp;zábavu, jež mi&nbsp;měla ukrátit nekonečné soboty a&nbsp;neděle, kdy jsem vyčerpán studiem nevěděl, co&nbsp;s&nbsp;volným časem. Toulal jsem se&nbsp;po&nbsp;severním obvodu města a&nbsp;s&nbsp;radostí o&nbsp;to větší, že&nbsp;byla nečekaná, nacházel životodárné oázy: háj se&nbsp;zarostlým kamenolomem, bývalou střelnici, hvězdárnu provozovanou amatéry, vodárenskou věž, postavenou právě včas, aby ji&nbsp;nepostihl funkcionalismus, hřbitov, k&nbsp;němuž doposud vede jen polní cesta. Těch míst není moc, ale párkrát mě&nbsp;dostala z&nbsp;nejhoršího.</span></p>
        <p class="chunk" data-nb-ref-number="14" data-nb-words="141" data-nb-chars="864"><span class="idea" data-nb-ref-number="16" id="idea16" data-nb-words="141" data-nb-chars="864">Jednoho jasného větrného dne s&nbsp;azurovým nebem a&nbsp;bílými kupkami mraků jsem však musel dál, až&nbsp;na&nbsp;Hradčany. Vydal jsem se&nbsp;tam s&nbsp;úmyslem rozhlédnout se&nbsp;z&nbsp;velké svatovítské věže po&nbsp;městských čtvrtích vzniknuvších v&nbsp;dobách, kdy stavitelé lidských obydlí ještě nepohrdali pojmem Krása. Vzal jsem si&nbsp;pro tu&nbsp;příležitost dalekohled a&nbsp;celou cestu šel pěšky. Na&nbsp;věž jsem toho dne nevylezl. Bylo babí léto a&nbsp;teplo jako v&nbsp;červenci, po&nbsp;dvouhodinové chůzi jsem si&nbsp;potřeboval v&nbsp;chládku a&nbsp;přítmí kostela odpočinout. Usedl jsem do&nbsp;lavice v&nbsp;zadní části hlavní lodi a&nbsp;pozoroval cizozemce, jak s&nbsp;tupostí sobě vlastní špacírují po&nbsp;svatostánku s&nbsp;čepicemi na&nbsp;hlavách. S&nbsp;vykroucenými krky a&nbsp;zakloněnými hlavami připomínali strakaté ptáky. Napomenul jsem se, že&nbsp;stejně jako oni i&nbsp;já jsem tu&nbsp;cizí, a&nbsp;odvrátiv pohled od&nbsp;jejich přízemní kratochvíle, zahleděl jsem se&nbsp;k&nbsp;výšinám chrámové klenby.</span></p>
        <p class="chunk" data-nb-ref-number="15" data-nb-words="288" data-nb-chars="1779"><span class="idea" data-nb-ref-number="17" id="idea17" data-nb-words="288" data-nb-chars="1779">Viděl jsem minulost: kamenné kružby protínaly sklo v&nbsp;roztodivných obrazcích, přípory šplhaly po&nbsp;sloupech a&nbsp;vysoko nade mnou přecházely v&nbsp;klenební žebra, jež se&nbsp;ohýbala v&nbsp;poslušné, a&nbsp;přece radostné úkloně, svědomitě podpírajíce strop, podkroví a&nbsp;střechu svatyně. Měly v&nbsp;sobě vtesánu pokoru středověkého člověka, od&nbsp;kněze a&nbsp;vojáka po&nbsp;dělníka&nbsp;– ale i&nbsp;tvůrce katedrál. Pozvedl jsem dalekohled a&nbsp;namířil jej šikmo vzhůru. Rázem se&nbsp;proměnil v&nbsp;dětský krasohled, musel jsem přimhouřit oči před oslněním, záplavou záblesků a&nbsp;duhových barev ve&nbsp;vysokých oknech, bájivých vykladačích světla dne, jež je&nbsp;vně kostelních zdí pouze bílé. Nejprve mne upoutalo okno v&nbsp;kapli Božího hrobu, výjev položení základního kamene chrámu. Přišlo mi&nbsp;pokleknout, vděk za&nbsp;tu krásu mi&nbsp;ná­hle zapověděl sedět. Abych se&nbsp;ubránil dojetí, pohlédl jsem jinam, do&nbsp;okna Thunovské kaple, a&nbsp;spatřil tam člověka zápasícího o&nbsp;život. Je&nbsp;to&nbsp;kdokoli z&nbsp;nás, jeho tvář nese obecné, mužské i&nbsp;ženské rysy, mé&nbsp;vlastní nevyjímaje. Poznal jsem se&nbsp;v&nbsp;něm dokonale&nbsp;– až&nbsp;jsem se&nbsp;v&nbsp;lavici schoulil úzkostí. A&nbsp;když jsem se&nbsp;do&nbsp;svých přibližovacích skel odhodlal pohlédnout potřetí, spatřil jsem výjev plný hrůzného majestátu, Poslední soud v&nbsp;obrovském okně příčné lodi. I&nbsp;ten ke&nbsp;mně promluvil jasným hlasem: zachraň se, dokud je&nbsp;čas. V&nbsp;náhlé panice jsem od&nbsp;něj odtrhl zrak, a&nbsp;zapřen nohama o&nbsp;klekátko, zvrátil jsem se&nbsp;v&nbsp;lavici dozadu a&nbsp;přeletěl pohledem klenbová žebra zkřížená jako umrlčí kosti; stačilo natáhnout ruku a&nbsp;dotknout se&nbsp;své křehké smrtelnosti. Zlomený v&nbsp;zádech jsem zastavil pohled až&nbsp;v&nbsp;hlubinách růžice nad západním portálem, a&nbsp;tu jsem strnul úlekem. Hleděl jsem na&nbsp;samý začátek, na&nbsp;stvoření světa. A&nbsp;bylo to&nbsp;stvoření postavené na&nbsp;hlavu. Ten otočený obraz, jak jsem tehdy pochopil, říká o&nbsp;člověku víc než všechny knihy světa.</span></p>
        <p class="chunk" data-nb-ref-number="16" data-nb-words="94" data-nb-chars="599"><span class="idea" data-nb-ref-number="18" id="idea18" data-nb-words="94" data-nb-chars="599">Týden co&nbsp;týden jsem s&nbsp;dalekohledem v&nbsp;batohu obcházel pražské kostely a&nbsp;vybíral si&nbsp;ty&nbsp;s&nbsp;nejbarevnějšími vitrážemi. Místům zvýrazněným v&nbsp;bedekrech jsem se&nbsp;spíše vyhýbal, Malou Stranu a&nbsp;Staré Město jsem přenechal turistům a&nbsp;zaměřil se&nbsp;především na&nbsp;Karlovo Nové Město. Učarovala mi&nbsp;jeho horní část, okolí kostelů svaté Kateřiny, svatého Apolináře a&nbsp;svatého Karla Velikého, a&nbsp;nikdy nezastavěné, středověkou hradbou obehnané stráně pod Karlovem, kde se&nbsp;donedávna pásly ovce a&nbsp;zrály tam hrozny, a&nbsp;za&nbsp;srdce mě&nbsp;vzala též ztichlá oblast kolem špitálu, uličky, kterými obchází smrt a&nbsp;málokdy odejde s&nbsp;prázdnou.</span></p>
        <p class="chunk" data-nb-ref-number="17" data-nb-words="59" data-nb-chars="414"><span class="idea" data-nb-ref-number="19" id="idea19" data-nb-words="59" data-nb-chars="414">Kromě kostelů, radnice a&nbsp;několika nepřístupných domovních sklepů tu&nbsp;nezůstal kámen na&nbsp;kameni, co&nbsp;nesmetlo josefínské pokrokářství, to&nbsp;zašlapala do&nbsp;země asanace konce devatenáctého století, mezi umělci známá jako strašlivý holocaust pražský. Musel jsem tam chodit stále znovu, hnal mě&nbsp;tam soucit se&nbsp;zmizelými domy a&nbsp;zvláštní nostalgie, zamilovanost do&nbsp;zašlých časů, jejichž dávná současnost mi&nbsp;byla osudem odepřena.</span></p>
        <p class="chunk" data-nb-ref-number="18" data-nb-words="91" data-nb-chars="578"><span class="idea" data-nb-ref-number="20" id="idea20" data-nb-words="91" data-nb-chars="578">Prohlubující se&nbsp;zájem o&nbsp;středověk se&nbsp;na&nbsp;mých akademických výsledcích příliš neprojevoval. Zajímal mě&nbsp;všední život měšťanů, obyčejné věci jako přijímání svátostí oltářních, výchova dětí, možnost cestovat, nákupy šatstva a&nbsp;potravin, vztahy mezi sousedy i&nbsp;soužití s&nbsp;domácími zvířaty. V&nbsp;kronikách jsem pátral po&nbsp;zmínkách o&nbsp;tom, jak tehdejší lidé cítili krásu a&nbsp;jak ošklivost, jak chápali své bytí na&nbsp;světě a&nbsp;jak se&nbsp;cítili ve&nbsp;svém městě, na&nbsp;svém rynku a&nbsp;ve&nbsp;své ulici, v&nbsp;jednopatrových dřevěných a&nbsp;kamenných domech s&nbsp;příkrými lomenicemi, tenkými komíny a&nbsp;jako rukáv úzkými zahrádkami.</span></p>
        <p class="chunk" data-nb-ref-number="19" data-nb-words="159" data-nb-chars="987"><span class="idea" data-nb-ref-number="21" id="idea21" data-nb-words="159" data-nb-chars="987">Se&nbsp;svým způsobem studia jsem neměl úspěch. U&nbsp;zkoušek jsem si&nbsp;vedl špatně, patřil jsem k&nbsp;těm, kteří se&nbsp;zuby nehty snaží neodbýt uloženou práci, ale protože je&nbsp;zajímá něco jiného, vše se&nbsp;jim bortí pod rukama a&nbsp;pro svá pochybení nenacházejí omluvu. Nebyl jsem s&nbsp;to udržet v&nbsp;paměti kanonická data a&nbsp;události, jež s&nbsp;nimi histo­riografie spojuje, neviděl jsem v&nbsp;tom žádný smysl. V&nbsp;tom, co&nbsp;nám předkládali jako dějiny, jsem nespatřoval víc než výčty politických rozhodnutí a&nbsp;jejich důsledků, soupisy panovnických rodů a&nbsp;statistiky válek, které s&nbsp;jinými rody vedly. Já&nbsp;hledal historii jinou, živou; historii&nbsp;– časoprostor, v&nbsp;němž bych se&nbsp;pohyboval se&nbsp;stejnou jistotou jako ve&nbsp;svém každodenním bytí. Co&nbsp;s&nbsp;ním mají společného jacísi králové, jakési bitvy? Co&nbsp;mají společného se&nbsp;mnou? Ano, právě sem mne vedl můj zájem. Hledal jsem historiografii, jejímž předmětem zkoumání budou ti, kteří jako já&nbsp;nemají jméno. Hledal jsem dějiny sebe sama, bezejmenného a&nbsp;nedobrovolného příslušníka lidského rodu.</span></p>
        <p class="chunk" data-nb-ref-number="20" data-nb-words="70" data-nb-chars="412"><span class="idea" data-nb-ref-number="22" id="idea22" data-nb-words="70" data-nb-chars="412">Univerzita mi&nbsp;už&nbsp;neměla co&nbsp;dát a&nbsp;toto vědomí mě&nbsp;s&nbsp;ní kupodivu smířilo. Věděl jsem, že&nbsp;za&nbsp;jistých podmínek vystuduji a&nbsp;dostanu na&nbsp;to papír potvrzený razítkem. Dovedl jsem si&nbsp;představit&nbsp;– nezajímavou práci, kterou v&nbsp;tom či&nbsp;onom místě budu vykonávat pracovat přece musel každý&nbsp;–, a&nbsp;těšil jsem se, jak se&nbsp;ve&nbsp;skutečnosti budu zabývat svým pojetím historie. Klidný tichý život bez velkých ambicí a&nbsp;následných zklamání.</span></p>
        <p class="chunk" data-nb-ref-number="21" data-nb-words="21" data-nb-chars="99"><span class="idea" data-nb-ref-number="23" id="idea23" data-nb-words="21" data-nb-chars="99">A&nbsp;tu se&nbsp;změnily časy, má&nbsp;smutná země už&nbsp;byla jinou zemí, kolem ní&nbsp;jiná Evropa a&nbsp;kolem té&nbsp;jiný svět.</span></p>
        <p class="chunk" data-nb-ref-number="22" data-nb-words="24" data-nb-chars="152"><span class="idea" data-nb-ref-number="24" id="idea24" data-nb-words="24" data-nb-chars="152">Nebyl jsem tak docela bezejmenný. Dnes na&nbsp;něm nezáleží, ale tehdy bylo příjmení neodmyslitelnou součástí identity, a&nbsp;mohlo znít třeba Švach. Jako to&nbsp;mé.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>