<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XV">
    <meta name="apple-mobile-web-app-capable" content="yes">
    <title>XV</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./sedmikosteli_020.html">
    <link rel="next" href="./sedmikosteli_022.html">
    <meta name="nb-order" content="20">
    <link rel="self" href="sedmikosteli_021.html">
    <meta name="nb-identifier" content="urban-sedmikosteli-fe15011">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2508" data-nb-chars="15185">
    <nav role="doc-toc">
      <ul class="plain section">
        <li><a href="sedmikosteli_007.html">I</a></li>
        <li><a href="sedmikosteli_008.html">II</a></li>
        <li><a href="sedmikosteli_009.html">III</a></li>
        <li><a href="sedmikosteli_010.html">IV</a></li>
        <li><a href="sedmikosteli_011.html">V</a></li>
        <li><a href="sedmikosteli_012.html">VI</a></li>
        <li><a href="sedmikosteli_013.html">VII</a></li>
        <li><a href="sedmikosteli_014.html">VIII</a></li>
        <li><a href="sedmikosteli_015.html">IX</a></li>
        <li><a href="sedmikosteli_016.html">X</a></li>
        <li><a href="sedmikosteli_017.html">XI</a></li>
        <li><a href="sedmikosteli_018.html">XII</a></li>
        <li><a href="sedmikosteli_019.html">XIII</a></li>
        <li><a href="sedmikosteli_020.html">XIV</a></li>
        <li><a href="sedmikosteli_021.html">XV</a></li>
        <li><a href="sedmikosteli_022.html">XVI</a></li>
        <li><a href="sedmikosteli_023.html">XVII</a></li>
        <li><a href="sedmikosteli_024.html">XVIII</a></li>
        <li><a href="sedmikosteli_025.html">XIX</a></li>
        <li><a href="sedmikosteli_026.html">XX</a></li>
        <li><a href="sedmikosteli_027.html">XXI</a></li>
        <li><a href="sedmikosteli_028.html">XXII</a></li>
        <li><a href="sedmikosteli_029.html">XXIII</a></li>
        <li><a href="sedmikosteli_030.html">XXIV</a></li>
        <li><a href="sedmikosteli_031.html">EPILOG</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_020.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">XV</span></h1>
        <section>
          <p class="chunk" data-nb-ref-number="2" data-nb-words="15" data-nb-chars="78"><span class="idea" data-nb-ref-number="2" id="idea2" data-nb-words="4" data-nb-chars="21">Jsem volný jak kámen,<br></span>
            <span class="idea" data-nb-ref-number="3" id="idea3" data-nb-words="4" data-nb-chars="21">jenž padne, kam padá,<br></span>
            <span class="idea" data-nb-ref-number="4" id="idea4" data-nb-words="4" data-nb-chars="22">jsem svobodný jak ten,<br></span>
            <span class="idea" data-nb-ref-number="5" id="idea5" data-nb-words="3" data-nb-chars="14">jenž dal slib.</span>
          </p>
          <p class="chunk" data-nb-ref-number="3" data-nb-words="3" data-nb-chars="11"><span class="idea" data-nb-ref-number="6" id="idea6" data-nb-words="3" data-nb-chars="11">— R. Weiner</span></p>
          <p class="chunk" data-nb-ref-number="4" data-nb-words="136" data-nb-chars="846"><span class="idea" data-nb-ref-number="7" id="idea7" data-nb-words="136" data-nb-chars="846">Cestou k&nbsp;hotelu jsem dvakrát zakopl na&nbsp;kočičích hlavách. Sodíkové výbojky veřejného osvětlení narůžověle poblikávaly a&nbsp;jen pomalu se&nbsp;osmělovaly rozzářit se&nbsp;doběla. Trasa tramvaje č. 3 byla odkloněna, musel jsem vystoupit už&nbsp;v&nbsp;Myslíkově ulici a&nbsp;uprostřed vozovky jsem upadl, dokonce se&nbsp;mi&nbsp;otevřel kufr a&nbsp;vychrlil do&nbsp;jízdní dráhy pár brožovaných knih. Až&nbsp;na&nbsp;rozbité zrcátko jsem věci nastrkal zpět a&nbsp;málem přišel o&nbsp;život, když se&nbsp;ze&nbsp;tmy vyřítila bílá drožka a&nbsp;s&nbsp;ječícím klaksonem se&nbsp;o&nbsp;mne otřela tvrdým bokem. Podíval jsem se&nbsp;za&nbsp;ní jako za&nbsp;nepřítelem, jehož zbrani jsem o&nbsp;vlásek unikl. Od&nbsp;řeky zářily do&nbsp;noci čtvercové výlohy Mánesa jako barevné obrazovky světélkujícího světa médií, ve&nbsp;žluté záři za&nbsp;sklem se&nbsp;pohybovaly stíny postav se&nbsp;sklenicemi v&nbsp;rukou, nějaká vernisáž, příležitost pro pozvané, obluzující němohra pro nezasvěcené stojící venku.</span></p>
          <p class="chunk" data-nb-ref-number="5" data-nb-words="82" data-nb-chars="444"><span class="idea" data-nb-ref-number="8" id="idea8" data-nb-words="82" data-nb-chars="444">Bylo to&nbsp;divné, ale žádné z&nbsp;oken hotelu Bouvines nesvítilo. V&nbsp;recepci jsem zahlédl aspoň zelenou záři lampičky a&nbsp;vedle ní&nbsp;hlavu skloněnou nad knihou. Zamířil jsem tam, a&nbsp;než jsem se&nbsp;stačil představit, recepční pozdravil a&nbsp;řekl, že&nbsp;o&nbsp;mně ví. Sáhl za&nbsp;sebe pro klíč, podal mi&nbsp;ho&nbsp;a&nbsp;připojil vysvětlení, že&nbsp;pan Gmünd sice musel v&nbsp;naléhavé záležitosti odejít, ale já&nbsp;ať&nbsp;se&nbsp;na&nbsp;to neohlížím a&nbsp;jdu se&nbsp;ubytovat. Vyčlenili mi&nbsp;modrý pokoj&nbsp;– ten si&nbsp;mám vzít.</span></p>
          <p class="chunk" data-nb-ref-number="6" data-nb-words="80" data-nb-chars="497"><span class="idea" data-nb-ref-number="9" id="idea9" data-nb-words="80" data-nb-chars="497">Zamkl prosklené dveře a&nbsp;pověsil na&nbsp;ně cedulku s&nbsp;anglickým nápisem back soon. Pak mi&nbsp;pomohl vynést kufry. Výtah nejezdil. Pan Gmünd svou váhou prý ztrhal všechna ocelová lana. Chvíli mi&nbsp;trvalo, než jsem jeho žert pochopil, a&nbsp;i&nbsp;pak jsem zachoval mlčení, protože urážel šlechetného člověka. Postavil zavazadla přede dveřmi a&nbsp;vyčkával. Když jsem ho&nbsp;ujistil, že&nbsp;už&nbsp;nic nepotřebuju, odporoučel se. Ta&nbsp;jeho prostořekost mi&nbsp;vlastně přišla vhod; kdybych mu&nbsp;nějaké spropitné dát chtěl, nevěděl bych si&nbsp;rady.</span></p>
          <p class="chunk" data-nb-ref-number="7" data-nb-words="117" data-nb-chars="734"><span class="idea" data-nb-ref-number="10" id="idea10" data-nb-words="117" data-nb-chars="734">V&nbsp;Gmündově apartmá bylo příjemné, nikoli přílišné teplo, ze&nbsp;tmy v&nbsp;předsíni bděle pomrkávalo oranžové světélko termostatu. Po&nbsp;hmatu jsem našel vypínač a&nbsp;stiskl ho, na&nbsp;krémově natřených stěnách se&nbsp;měkce rozzářily tři dvouramenné elektrické svícny. Dotáhl jsem kufry pod dřevěný věšák a&nbsp;batoh položil na&nbsp;ně. Gmündova hůl a&nbsp;plášť byly pryč. Jen deštník opřený v&nbsp;koutě prozrazoval, že&nbsp;tu&nbsp;někdo bydlí. Předsíň byla uklizená, tlumeně zelený koberec nehyzdilo ani smítko prachu. Přišlo mi&nbsp;divné, že&nbsp;nikde nevidím žádné boty, boháč jako Gmünd jich musí mít spousty. Zřejmě byly všechny v&nbsp;třech mělkých skříních, stojících u&nbsp;stěny naproti. Až&nbsp;mě&nbsp;zasvrběly prsty, jak jsem se&nbsp;do&nbsp;nich zatoužil podívat, ale tuhle zvědavost se&nbsp;mi&nbsp;zdařilo překonat.</span></p>
          <p class="chunk" data-nb-ref-number="8" data-nb-words="144" data-nb-chars="876"><span class="idea" data-nb-ref-number="11" id="idea11" data-nb-words="144" data-nb-chars="876">Z&nbsp;předsíně vedly čtvery dveře: dvoje doleva, jedny rovně a&nbsp;jedny doprava. Pokud jsem si&nbsp;dobře vzpomínal z&nbsp;první návštěvy, do&nbsp;salonu, kam jsem byl uveden, vedly ty&nbsp;proti mně. Obrátil jsem se&nbsp;tedy k&nbsp;prvním dveřím vlevo; za&nbsp;nimi jsem očekával modrý pokoj. Stiskl jsem kliku, otevřel a&nbsp;překvapeně ucouvl. Za&nbsp;dveřmi jsem uviděl úzkou chodbičku, jež musela být souběžná s&nbsp;velkou hotelovou chodbou za&nbsp;silnou zdí. Budova kdysi bývala obytnou tvrzí s&nbsp;centrální věží, v&nbsp;období baroka a&nbsp;klasicismu ji&nbsp;postupně obestavěli pohodl­nými pokoji a&nbsp;obehnali několika ochozy, které se&nbsp;časem změnily v&nbsp;chodby. Ano, při takto pomalém stavebním postupu se&nbsp;mohlo stát, že&nbsp;vznikla hluchá místa bez zjevného účelu&nbsp;– třeba tato chodbička. Musela měřit pět šest metrů a&nbsp;na&nbsp;jejím konci byly zavřené dveře. Byla opravdu velmi úzká, tak na&nbsp;šířku ramen, a&nbsp;zvláště znepokojivá byla červená barva jejích stěn.</span></p>
          <p class="chunk" data-nb-ref-number="9" data-nb-words="103" data-nb-chars="708"><span class="idea" data-nb-ref-number="12" id="idea12" data-nb-words="103" data-nb-chars="708">Přešel jsem k&nbsp;druhým dveřím v&nbsp;levé stěně předsíně a&nbsp;otevřel je. Nějaký kumbál… Ne, temná komora! V&nbsp;maličké místnůstce, kam by&nbsp;se&nbsp;vešel nanejvýš jeden člověk, stál na&nbsp;kovových nohách stolek a&nbsp;na&nbsp;něm fotografický zvětšovák zabalený do&nbsp;igelitu. V&nbsp;plechových policích jsem viděl umělohmotné vaničky, několik žárovek, dva vteřinové budíky a&nbsp;stohy žlutých, červených a&nbsp;šedých lepenkových krabiček, nejspíš plných fotografického papíru. Ke&nbsp;zdi bylo připevněno úzké a&nbsp;nezvykle hluboké smaltované umyvadlo, zřejmě vyrobené speciálně pro laboratorní účely. Připomínalo brašnu. Nad ním čouhal mosazný vodovodní kohoutek. Těsně pod stropem, nad poličkami, se&nbsp;černal malý kruhový větrák. Ke&nbsp;stolku byla přišoupnuta židle.</span></p>
          <p class="chunk" data-nb-ref-number="10" data-nb-words="106" data-nb-chars="665"><span class="idea" data-nb-ref-number="13" id="idea13" data-nb-words="106" data-nb-chars="665">Tiše jsem komoru zavřel a&nbsp;přistoupil ke&nbsp;dveřím, za&nbsp;nimiž, jak jsem byl přesvědčen, byl Gmündův parádní pokoj. Nahlédl jsem tam. Všechno jako minule. Klín světla dopadl na&nbsp;vysoký bílý koberec, který svou měkkostí a&nbsp;hustotou silně vábil chodidla vězící v&nbsp;tenkých polobotkách. V&nbsp;šeru opodál stál konferenční stolek, u&nbsp;kterého jsem posledně večeřel, úplně vzadu, vedle tmavého krbu, stál pojízdný bar. Závěsy na&nbsp;oknech byly zatažené. Už&nbsp;jsem byl téměř rozhodnut vyčkat v&nbsp;tomto vlídném prostředí návratu svého hostitele, ale pak jsem si&nbsp;to&nbsp;rozmyslel. Nechtěl jsem působit dojmem člověka, který se&nbsp;nedovede ani ubytovat, přestože je&nbsp;k&nbsp;tomu vyzván. Prunslík by&nbsp;se&nbsp;mi&nbsp;smál.</span></p>
          <p class="chunk" data-nb-ref-number="11" data-nb-words="125" data-nb-chars="807"><span class="idea" data-nb-ref-number="14" id="idea14" data-nb-words="125" data-nb-chars="807">Vyzkoušel jsem poslední dveře v&nbsp;předsíni, ty&nbsp;po&nbsp;pravé straně vchodu. Ukázalo se, že&nbsp;skrývají to, co&nbsp;jsem napůl předpokládal a&nbsp;več jsem napůl doufal, totiž toaletu. I&nbsp;tato místnůstka mě&nbsp;překvapila sortimentem svých služeb. Nemohl jsem si&nbsp;nevšimnout, že&nbsp;sedátko na&nbsp;bělostné porcelánové míse je&nbsp;třísložkové: spodní část, vyrobená z&nbsp;nějakého vzácného dřeva, snad z&nbsp;mahagonu, byla mimořádně rozměrná, na&nbsp;ní se&nbsp;dalo sklopit sedátko titěrné, jaké si&nbsp;dočasně pořizují rodiny s&nbsp;malými dětmi. I&nbsp;to bylo dřevěné, světlejší, hádal jsem ořech. A&nbsp;obě dvě přikrývalo docela malé víčko, nejsvětlejší, s&nbsp;intarzovanou šachovnicí z&nbsp;obou spodních ušlechtilých dřev. Po&nbsp;jedné straně mísy bylo ve&nbsp;zdi zabudované rádio, po&nbsp;druhé straně visela prosklená lékárnička plná lahviček z&nbsp;barevného skla a&nbsp;titěrných škatulek z&nbsp;bílého kovu.</span></p>
          <p class="chunk" data-nb-ref-number="12" data-nb-words="68" data-nb-chars="410"><span class="idea" data-nb-ref-number="15" id="idea15" data-nb-words="68" data-nb-chars="410">Vrátil jsem se&nbsp;do&nbsp;předsíně, odhodlán vstoupit do&nbsp;dveří, které jsem otevřel jako první, a&nbsp;projít úzkou chodbou do&nbsp;modrého pokoje. Sebral jsem odvahu a&nbsp;udělal krok dovnitř. Chodba dříve nejspíš sloužila jako šatník, protože jí&nbsp;scházelo osvětlení. Nebylo tu&nbsp;však nic, ani věšáky na&nbsp;šaty, ani tyč na&nbsp;zavěšování ramínek. Červená tapeta na&nbsp;stěnách a&nbsp;nízkém stropě byla tkaná a&nbsp;na&nbsp;omak měkká. Nikde jsem nenalezl švy.</span></p>
          <p class="chunk" data-nb-ref-number="13" data-nb-words="78" data-nb-chars="423"><span class="idea" data-nb-ref-number="16" id="idea16" data-nb-words="78" data-nb-chars="423">Myslel jsem, že&nbsp;stačí dva tři kroky, abych se&nbsp;dostal ke&nbsp;dveřím na&nbsp;druhé straně, ale musel jsem jich udělat víc než deset. Čím jsem byl dál, tím víc se&nbsp;koridor úžil. Posléze jsem musel sklonit hlavu a&nbsp;natočit se&nbsp;bokem. I&nbsp;strop tu&nbsp;byl nižší než u&nbsp;vstupu. Právě to&nbsp;vytvářelo dojem, že&nbsp;je&nbsp;krátká&nbsp;– ten, kdo vcházel z&nbsp;chodby, počítal s&nbsp;běžným optickým klamem sbíhajících se&nbsp;přímek, a&nbsp;přitom se&nbsp;díval do&nbsp;zmenšujícího se&nbsp;prostoru.</span></p>
          <p class="chunk" data-nb-ref-number="14" data-nb-words="76" data-nb-chars="430"><span class="idea" data-nb-ref-number="17" id="idea17" data-nb-words="76" data-nb-chars="430">Na&nbsp;konci červené šatny byly stěny tak natěsnané, že&nbsp;jsem se&nbsp;mezi nimi stěží protáhl. Ač&nbsp;měkké, byly nepoddajné, sotva jsem mezi nimi mohl dýchat. Natáhl jsem ruku k&nbsp;dvířkům na&nbsp;druhém konci. Nebyla o&nbsp;mnoho větší než světlík a&nbsp;neměla kliku. Asi v&nbsp;polovině byla klíčová dírka. Doufal jsem, že&nbsp;dveře nejsou zamčené. Pokud je&nbsp;za&nbsp;nimi můj modrý pokoj, mám vyhráno. Pokud ne, musím se&nbsp;vydat zpátky a&nbsp;počkat v&nbsp;salonu na&nbsp;příchod hostitele.</span></p>
          <p class="chunk" data-nb-ref-number="15" data-nb-words="55" data-nb-chars="319"><span class="idea" data-nb-ref-number="18" id="idea18" data-nb-words="55" data-nb-chars="319">Zamčeno nebylo. Dvířka kladla mírný odpor, nejspíš byla připevněna k&nbsp;silné pružině. Skrčil jsem se, protáhl se&nbsp;do&nbsp;tmy za&nbsp;nimi a&nbsp;spadl z&nbsp;jakýchsi schůdků. Neviděl jsem je, ale daly se&nbsp;nahmatat. Dvířka byla nad nimi, tedy výš než vchod z&nbsp;předsíně. Podlaha v&nbsp;červené chodbičce musela mírně stoupat, ale já&nbsp;si&nbsp;toho nevšiml.</span></p>
          <p class="chunk" data-nb-ref-number="16" data-nb-words="59" data-nb-chars="329"><span class="idea" data-nb-ref-number="19" id="idea19" data-nb-words="59" data-nb-chars="329">Dvířka za&nbsp;mnou zaklapla a&nbsp;já jsem se&nbsp;ocitl v&nbsp;neproniknutelné tmě. Neviděl jsem vůbec nic, ani ruku, kterou jsem na&nbsp;zkoušku zvedl těsně před obličej. Pak jsem si&nbsp;uvědomil, že&nbsp;zatímco tma je&nbsp;naprostá, o&nbsp;tichu se&nbsp;to&nbsp;říci nedá. Odněkud ke&nbsp;mně doléhal slabý šum. Zvedl jsem se, zašmátral po&nbsp;zdi vedle schůdků a&nbsp;okamžitě našel vypínač.</span></p>
          <p class="chunk" data-nb-ref-number="17" data-nb-words="49" data-nb-chars="276"><span class="idea" data-nb-ref-number="20" id="idea20" data-nb-words="49" data-nb-chars="276">Tma se&nbsp;proměnila v&nbsp;předsíň, odkud jsem před chvílí vstoupil do&nbsp;červené chodby. Zatočila se&nbsp;mi&nbsp;hlava a&nbsp;ruka mi&nbsp;znovu vystřelila k&nbsp;vypínači&nbsp;– tentokrát aby zhasla. Připadal jsem si&nbsp;jako ve&nbsp;zlém snu: odněkud vyjdu, udělám pár kroků přímo před sebe a&nbsp;přijdu tam, odkud jsem vyšel.</span></p>
          <p class="chunk" data-nb-ref-number="18" data-nb-words="125" data-nb-chars="718"><span class="idea" data-nb-ref-number="21" id="idea21" data-nb-words="125" data-nb-chars="718">Zhasl jsem, zhluboka se&nbsp;nadechl a&nbsp;opět rozsvítil. Nebyla to&nbsp;první předsíň, ale jiná, která se&nbsp;jí&nbsp;velmi podobala. Osvětlení, zelený koberec a&nbsp;dveře kolem vypadaly stejně, ale byly tu&nbsp;rozdíly. Vedle mě&nbsp;v&nbsp;koutě stál věšák, ale deštník jsem neviděl. V&nbsp;první předsíni zase chyběly dva schůdky, z&nbsp;kterých jsem spadl, zato se&nbsp;odtamtud vycházelo ven na&nbsp;hotelovou chodbu. Za&nbsp;mnou byla jen dvířka, kterými jsem vstoupil. Opřel jsem se&nbsp;vedle nich a&nbsp;s&nbsp;potěšením zjistil, že&nbsp;tato zeď je&nbsp;pevná. Na&nbsp;jejím konci, z&nbsp;pravého rohu předsíně, kde se&nbsp;černal malý výklenek, vedly další dveře. Stěna, která byla k&nbsp;té mé&nbsp;kolmá a&nbsp;rovněž ústila do&nbsp;výklenku, měla dveře dvoje a&nbsp;ta naproti mně rovněž. S&nbsp;dvířky do&nbsp;červené chodbičky jich bylo šest.</span></p>
          <p class="chunk" data-nb-ref-number="19" data-nb-words="64" data-nb-chars="400"><span class="idea" data-nb-ref-number="22" id="idea22" data-nb-words="64" data-nb-chars="400">Rozhodl jsem se&nbsp;postupovat proti směru hodinových ručiček. První byl výklenek. Vyvedl mě&nbsp;z&nbsp;míry, hned jak jsem vzal za&nbsp;kliku. Zjistil jsem, že&nbsp;dveře se&nbsp;otvírají do&nbsp;setmělého salonu s&nbsp;bílým kobercem. Posledně jsem je&nbsp;přehlédl. Z&nbsp;místa, kde jsem se&nbsp;ládoval pochoutkami od&nbsp;Gmünda, nebylo možné postřehnout, že&nbsp;pokoj, který vlastně opisuje čtvrtinu kruhu kolem centrální věže domu, má&nbsp;ještě tento východ.</span></p>
          <p class="chunk" data-nb-ref-number="20" data-nb-words="182" data-nb-chars="1147"><span class="idea" data-nb-ref-number="23" id="idea23" data-nb-words="182" data-nb-chars="1147">Přešel jsem k&nbsp;prvním dveřím nalevo. Nijak se&nbsp;od&nbsp;ostatních nelišily, a&nbsp;přece mě&nbsp;cosi přimělo, abych u&nbsp;nich nejdříve zaklepal, přestože jsem měl za&nbsp;to, že&nbsp;byt je&nbsp;prázdný. Pokoj byl rozpůlen, přední část byla od&nbsp;zadní oddělena falešnou příčkou se&nbsp;sníženým podhledem a&nbsp;rozhrnutými těžkými, nejspíš brokátovými závěsy, v&nbsp;půli ovázanými světlými šňůrami se&nbsp;střapci. Na&nbsp;látce se&nbsp;v&nbsp;narudlých záblescích odráželo světlo z&nbsp;předsíně. Vzadu pod oknem stála dvojitá postel, vedle ní&nbsp;noční stolek a&nbsp;na&nbsp;něm hromádka knih. Bílé stránky rozevřených svazků zářily i&nbsp;na&nbsp;rohu psacího stolu, který vykukoval za&nbsp;závěsem. Okno vedlo do&nbsp;tmavého hotelového dvora, vše tu&nbsp;zůstávalo v&nbsp;šeru. V&nbsp;přední části jsem kromě karetního stolku, klubovky, starožitného šatníku a&nbsp;prosklené skříně, v&nbsp;níž se&nbsp;jeden vedle druhého tlačily knižní hřbety, rozeznal ve&nbsp;zdi vlevo obrys dveří. V&nbsp;pokoji se&nbsp;vznášelo téměř neznatelné memento vůně tabáku. A&nbsp;ještě něčeho jsem si&nbsp;všiml. Zvláštní šumění, které jediné rušilo hrobové ticho starobylých komnat, tu&nbsp;bylo o&nbsp;něco hlasitější. Do&nbsp;tohoto pokoje jsem si&nbsp;netroufal vkročit, patřil nesporně rytíři z&nbsp;Lübecku. Zavřel jsem za&nbsp;sebou nesmyslně tiše.</span></p>
          <p class="chunk" data-nb-ref-number="21" data-nb-words="55" data-nb-chars="307"><span class="idea" data-nb-ref-number="24" id="idea24" data-nb-words="55" data-nb-chars="307">Přistoupil jsem k&nbsp;dalším dveřím a&nbsp;přiložil na&nbsp;ně ucho, protože se&nbsp;mi&nbsp;zdálo, že&nbsp;syčivý zvuk vychází právě odtud. Nemýlil jsem se, ale jen jsem se&nbsp;o&nbsp;tom přesvědčil, zvuk ustal. Vylekalo mě&nbsp;slabé cinknutí, snad kovu o&nbsp;kov. Někdo je&nbsp;tedy uvnitř? Pak něco slabě klaplo, něco zašustilo a&nbsp;opět se&nbsp;rozhostilo ticho.</span></p>
          <p class="chunk" data-nb-ref-number="22" data-nb-words="160" data-nb-chars="1034"><span class="idea" data-nb-ref-number="25" id="idea25" data-nb-words="160" data-nb-chars="1034">Nechtěl jsem utéct; takový strach jsem neměl. Odvážil jsem se&nbsp;dokonce zlehka stisknout kliku. Někdo tam byl, to&nbsp;jsem poznal hned, jak ke&nbsp;mně škvírou ve&nbsp;dveřích proniklo světlo a&nbsp;zavanul vlhký teplý vzduch, ztěžklý vůní, která mi&nbsp;připomněla růže před odkvětem. Pootevřel jsem jen na&nbsp;kousek a&nbsp;nahlédl dovnitř. Uviděl jsem malý předpokojík se&nbsp;čtyřmi východy: u&nbsp;prvního, kde jsem stál, a&nbsp;u&nbsp;protějšího byly dveře pootevřené, u&nbsp;postranních byly zavřené. Spočítal jsem si, že&nbsp;ty&nbsp;napravo musí vést do&nbsp;Gmündovy ložnice, ale mou pozornost upoutávaly ty&nbsp;naproti. Za&nbsp;jejich křídlem bylo vidět výřez osvětlené koupelny: kus umyvadla s&nbsp;velkými mosaznými kohoutky, nad ním část zrcadla a&nbsp;smetanově bílé, drobně žilkované kachlíky. A&nbsp;vedle… něco prapodivného. Obrovitá dřevěná káď, z&nbsp;níž stoupala pára nikoli ke&nbsp;stropu, ale k&nbsp;baldachýnu, stříšce jakéhosi tureckého stanu vztyčeného nad kádí, s&nbsp;těžkými, sytě rudými poodhrnutými závěsy, zdobenými klikatým bílým pruhem a&nbsp;dlouhými černými třásněmi. Koupelna hradní paní! To&nbsp;odtud jsem slyšel to&nbsp;šumění.</span></p>
          <p class="chunk" data-nb-ref-number="23" data-nb-words="122" data-nb-chars="690"><span class="idea" data-nb-ref-number="26" id="idea26" data-nb-words="122" data-nb-chars="690">Vodu musel někdo zastavit. Už&nbsp;už&nbsp;jsem chtěl za&nbsp;sebou zavřít, v&nbsp;domnění, že&nbsp;ten, kdo zavřel vodu, už&nbsp;je&nbsp;patrně v&nbsp;jednom z&nbsp;pokojů za&nbsp;zavřenými postranními dveřmi. Ale nečekal jsem, že&nbsp;bude ještě v&nbsp;koupelně. Před umyvadlem se&nbsp;náhle objevila nahá žena. Ruce měla zvednuté k&nbsp;vlasům, tmavým a&nbsp;dlouhým; vzadu si&nbsp;je&nbsp;spínala do&nbsp;uzlu. V&nbsp;zubech držela sponky a&nbsp;upřeně se&nbsp;dívala na&nbsp;svůj odraz v&nbsp;zrcadle. Zalitoval jsem, že&nbsp;je&nbsp;tak malé, neboť její podobu vracelo jen od&nbsp;temene po&nbsp;hrdlo. Z&nbsp;profilu jsem viděl těžká prsa upomínající na&nbsp;zralé hrušky, o&nbsp;odstín světlejší než kůže na&nbsp;pažích. Přisál jsem se&nbsp;okem ke&nbsp;škvíře ve&nbsp;dveřích a&nbsp;zakresloval do&nbsp;paměti každičký záhyb toho ztepilého těla. Patřilo Rozetě.</span></p>
          <p class="chunk" data-nb-ref-number="24" data-nb-words="38" data-nb-chars="241"><span class="idea" data-nb-ref-number="27" id="idea27" data-nb-words="38" data-nb-chars="241">Klesl jsem pohledem k&nbsp;Rozetiným hýždím, hedvábně hladkým až&nbsp;na&nbsp;místa, kde se&nbsp;v&nbsp;kůži dělaly tukové jamky. Boky nepřecházely v&nbsp;pevná stehna plynule, ale vězely v&nbsp;podivném spodním prádle, nepatřičně malém a&nbsp;stísňujícím, lesklém jak hlazený kov.</span></p>
          <p class="chunk" data-nb-ref-number="25" data-nb-words="55" data-nb-chars="314"><span class="idea" data-nb-ref-number="28" id="idea28" data-nb-words="55" data-nb-chars="314">Dívka se&nbsp;vytáhla na&nbsp;špičky a&nbsp;opřela se&nbsp;tělem o&nbsp;umyvadlo. Kovově to&nbsp;zazvonilo a&nbsp;v&nbsp;témže okamžiku se&nbsp;jí&nbsp;na&nbsp;boku zahoupal malý, složitě tvarovaný visací zámek. Vypadal jako erb a&nbsp;z&nbsp;jeho středu se&nbsp;na&nbsp;mě černě šklebila křivá klíčová dírka. Než se&nbsp;dveře koupelny zabouchly, zahlédl jsem v&nbsp;zrcadle vyplašené Rozetiny oči.</span></p>
          <p class="chunk" data-nb-ref-number="26" data-nb-words="88" data-nb-chars="514"><span class="idea" data-nb-ref-number="29" id="idea29" data-nb-words="88" data-nb-chars="514">Odvrátil jsem se&nbsp;od&nbsp;dveří do&nbsp;koupelny a&nbsp;pokusil se&nbsp;zorientovat. Zbývaly už&nbsp;jen dveře ve&nbsp;stěně proti východu z&nbsp;červené chodbičky, poslední volba vstupu do&nbsp;modrého pokoje. Na&nbsp;dlouhé rozmýšlení nebyl čas, musel jsem se&nbsp;schovat dřív, než se&nbsp;Rozeta půjde podívat, kdo ji&nbsp;šmíroval. Mohla by&nbsp;mít zbraň. Byl jsem přesvědčen, že&nbsp;mě&nbsp;nepoznala, ale kdybych tu&nbsp;zůstal trčet… Sáhl jsem po&nbsp;klice bližších dveří. Další tmavý předpokoj. Vklouzl jsem tam a&nbsp;zavřel za&nbsp;sebou. Loktem jsem poslepu natrefil na&nbsp;vypínač a&nbsp;opřel se&nbsp;o&nbsp;něj.</span></p>
          <p class="chunk" data-nb-ref-number="27" data-nb-words="129" data-nb-chars="804"><span class="idea" data-nb-ref-number="30" id="idea30" data-nb-words="129" data-nb-chars="804">Zde bylo uspořádání jiné. Vpravo byla koupelna a&nbsp;přímo proti vchodu pokoj, v&nbsp;němž jako by&nbsp;někdo všecko zpřeházel vzhůru nohama. Místnost byla zatarasena nábytkem, až&nbsp;bylo s&nbsp;podivem, že&nbsp;se&nbsp;sem vejde ještě nějaký obyvatel. Vypadalo to&nbsp;tu&nbsp;jako na&nbsp;divadelní scéně. Uprostřed stály dvě skříně zadní stěnou k&nbsp;sobě. Kolem byly rozestaveny rozličné židle, stolky, taburety a&nbsp;stojany na&nbsp;květiny, také železný rošt, v&nbsp;němž jsem rozpoznal středověké ohřívadlo, otřískané pianino a&nbsp;dvě antické sochy v&nbsp;životní velikosti, s&nbsp;podstavci, sádrové. Bezhlavé mužské torzo sloužilo jako věšák, na&nbsp;rukou a&nbsp;ramenou neslo vesty a&nbsp;saka a&nbsp;tmavé převlečníky. Ženské torzo, jemuž scházely ruce, mělo na&nbsp;hrdle pověšen trs pestrých vázanek. Šaty se&nbsp;válely i&nbsp;všude po&nbsp;zemi, nošené i&nbsp;úplně nové, mnohé košile ani nevybalené z&nbsp;celofánu.</span></p>
          <p class="chunk" data-nb-ref-number="28" data-nb-words="42" data-nb-chars="227"><span class="idea" data-nb-ref-number="31" id="idea31" data-nb-words="42" data-nb-chars="227">Ač&nbsp;v&nbsp;tomto zmatku nebyl řád, přece jen se&nbsp;v&nbsp;něm dalo bydlet. Všiml jsem si, že&nbsp;kusy nábytku jsou rozmístěny tak, aby mezi nimi vznikaly maličké uličky, jimiž se&nbsp;dá&nbsp;protáhnout do&nbsp;zadní části. Tam, jak jsem tušil, bude asi lůžko.</span></p>
          <p class="chunk" data-nb-ref-number="29" data-nb-words="38" data-nb-chars="215"><span class="idea" data-nb-ref-number="32" id="idea32" data-nb-words="38" data-nb-chars="215">Vrátil jsem se&nbsp;do&nbsp;předpokoje a&nbsp;tu jsem zaslechl, jak se&nbsp;v&nbsp;předsíni otevřely dveře. Věděl jsem, že&nbsp;je&nbsp;to&nbsp;Rozeta. Jistě se&nbsp;jde přesvědčit, zda oko, které na&nbsp;ni vykouklo ze&nbsp;škvíry pootevřených dveří, bylo jen přeludem.</span></p>
          <p class="chunk" data-nb-ref-number="30" data-nb-words="43" data-nb-chars="239"><span class="idea" data-nb-ref-number="33" id="idea33" data-nb-words="43" data-nb-chars="239">Ven do&nbsp;předsíně jsem nemohl, ale podle mého odhadu musely jediné zbylé tamní dveře vést tam, kam vedly poslední dveře odtud: do&nbsp;modrého pokoje. Opřel jsem se&nbsp;do&nbsp;nich a&nbsp;konečně vstoupil do&nbsp;míst, která se&nbsp;na&nbsp;příští dny měla stát mým domovem.</span></p>
          <p class="chunk" data-nb-ref-number="31" data-nb-words="70" data-nb-chars="480"><span class="idea" data-nb-ref-number="34" id="idea34" data-nb-words="70" data-nb-chars="480">Kovově šedý ošlapaný koberec, rozkládací pohovka se&nbsp;slézovým čalouněním, akvamarínové závěsy na&nbsp;oknech, stůl přikrytý ubrusem s&nbsp;provensálským vzorem, obrázky rybníků a&nbsp;vzdáleného rákosí, nevkusná lampička ve&nbsp;tvaru lučního zvonku. Modrý pokoj, nijak krásný, spíš studený, neosobní a&nbsp;smutný, vskutku hotelový. Bylo to&nbsp;zvláštní, ale hned jak jsem za&nbsp;sebou zavřel a&nbsp;zanechal Rozetu, Gmünda i&nbsp;Prunslíka na&nbsp;pospas jejich bludnému, přízračnému příbytku, začal jsem se&nbsp;tu&nbsp;cítit jako doma.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_022.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>