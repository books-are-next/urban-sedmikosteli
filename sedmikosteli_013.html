<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VII">
    <meta name="apple-mobile-web-app-capable" content="yes">
    <title>VII</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./sedmikosteli_012.html">
    <link rel="next" href="./sedmikosteli_014.html">
    <meta name="nb-order" content="12">
    <link rel="self" href="sedmikosteli_013.html">
    <meta name="nb-identifier" content="urban-sedmikosteli-fe15011">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4459" data-nb-chars="26821">
    <nav role="doc-toc">
      <ul class="plain section">
        <li><a href="sedmikosteli_007.html">I</a></li>
        <li><a href="sedmikosteli_008.html">II</a></li>
        <li><a href="sedmikosteli_009.html">III</a></li>
        <li><a href="sedmikosteli_010.html">IV</a></li>
        <li><a href="sedmikosteli_011.html">V</a></li>
        <li><a href="sedmikosteli_012.html">VI</a></li>
        <li><a href="sedmikosteli_013.html">VII</a></li>
        <li><a href="sedmikosteli_014.html">VIII</a></li>
        <li><a href="sedmikosteli_015.html">IX</a></li>
        <li><a href="sedmikosteli_016.html">X</a></li>
        <li><a href="sedmikosteli_017.html">XI</a></li>
        <li><a href="sedmikosteli_018.html">XII</a></li>
        <li><a href="sedmikosteli_019.html">XIII</a></li>
        <li><a href="sedmikosteli_020.html">XIV</a></li>
        <li><a href="sedmikosteli_021.html">XV</a></li>
        <li><a href="sedmikosteli_022.html">XVI</a></li>
        <li><a href="sedmikosteli_023.html">XVII</a></li>
        <li><a href="sedmikosteli_024.html">XVIII</a></li>
        <li><a href="sedmikosteli_025.html">XIX</a></li>
        <li><a href="sedmikosteli_026.html">XX</a></li>
        <li><a href="sedmikosteli_027.html">XXI</a></li>
        <li><a href="sedmikosteli_028.html">XXII</a></li>
        <li><a href="sedmikosteli_029.html">XXIII</a></li>
        <li><a href="sedmikosteli_030.html">XXIV</a></li>
        <li><a href="sedmikosteli_031.html">EPILOG</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">VII</span></h1>
        <section>
          <p class="chunk" data-nb-ref-number="2" data-nb-words="10" data-nb-chars="59"><span class="idea" data-nb-ref-number="2" id="idea2" data-nb-words="5" data-nb-chars="27">Jméno! Tvé jméno pravé, ty,<br></span>
            <span class="idea" data-nb-ref-number="3" id="idea3" data-nb-words="3" data-nb-chars="21">sluncem svržený soku,<br></span>
            <span class="idea" data-nb-ref-number="4" id="idea4" data-nb-words="2" data-nb-chars="11">zvaný stín.</span>
          </p>
          <p class="chunk" data-nb-ref-number="3" data-nb-words="3" data-nb-chars="11"><span class="idea" data-nb-ref-number="5" id="idea5" data-nb-words="3" data-nb-chars="11">— R. Weiner</span></p>
          <p class="chunk" data-nb-ref-number="4" data-nb-words="67" data-nb-chars="432"><span class="idea" data-nb-ref-number="6" id="idea6" data-nb-words="67" data-nb-chars="432">Pár dní po&nbsp;události ve&nbsp;zvonici Svatého Apolináře zahájila kriminální policie vyšetřování. Mužem, kterého neznámý pachatel třetího listopadu surově zbil a&nbsp;pověsil za&nbsp;Achillovu patu na&nbsp;srdce kostelního zvonu, byl jistý Petr Záhir. Pozvali mě&nbsp;k&nbsp;výslechu jako svědka. Stalo se&nbsp;to&nbsp;dva měsíce poté, co&nbsp;jsem byl tiše propuštěn pro hrubé za­nedbání služební povinnosti, a&nbsp;necelé dva měsíce před tím, než se&nbsp;případ Záhir definitivně uzavřel.</span></p>
          <p class="chunk" data-nb-ref-number="5" data-nb-words="292" data-nb-chars="1842"><span class="idea" data-nb-ref-number="7" id="idea7" data-nb-words="292" data-nb-chars="1842">Vystoupil jsem z&nbsp;tramvaje poblíž ulice Na&nbsp;Bojišti, kde stojí obrovská budova policejního ústředí. Pršelo. Podupával jsem v&nbsp;listopadovém větru a&nbsp;čekal, až&nbsp;mi&nbsp;semafor dovolí přejít na&nbsp;druhou stranu magistrály. Pohledem jsem těkal po&nbsp;protějším chodníku a&nbsp;tu jsem si&nbsp;povšiml podivné postavy, ubírající se&nbsp;podloubím moderního domu u&nbsp;křižovatky. Stejným směrem, jakým jsem se&nbsp;chystal jít, si&nbsp;vykračoval nějaký elegán v&nbsp;černém cestovním plášti nemoderního střihu, s&nbsp;holí v&nbsp;ruce a&nbsp;kloboukem na&nbsp;hlavě. Zahlédnout ho&nbsp;na&nbsp;jiném místě, patrně by&nbsp;mou pozornost neupoutal, ale na&nbsp;pozadí šedé omítky a&nbsp;geometrických linií domu z&nbsp;třicátých let se&nbsp;nedal přehlédnout: záhadná postava, jež se&nbsp;sem přenesla ze&nbsp;starých časů, nebo spíš herec vystupující v&nbsp;kostýmním filmu, který natáčejí poblíž a&nbsp;právě udělali přestávku na&nbsp;oběd. Byl velmi vysoký, musel mít přes metr devadesát, ale vytáhle nepůsobil&nbsp;– jeho šířka téměř vyrovnala výšku. Svým neobyčejným objemem a&nbsp;jakousi zvláštní hladkostí povrchu kabátu, nejvíce ovšem neměnností výrazu v&nbsp;masitém obličeji, připomínal oživlý sarkofág egyptské mumie, samozřejmě až&nbsp;na&nbsp;ten klobouk a&nbsp;vycházkovou hůl, jež upomínaly na&nbsp;devatenácté století. Kdovíproč jsem pocítil nutkání se&nbsp;za&nbsp;ním rozběhnout, snad abych si&nbsp;jeho nevídaný zjev lépe prohlédl, ale zabránil mi&nbsp;v&nbsp;tom hustý provoz na&nbsp;magistrále. Než mi&nbsp;na&nbsp;semaforu naskočila zelená, stačil jsem ještě zaznamenat, že&nbsp;mu&nbsp;z&nbsp;tváře splývá plnovous a&nbsp;že ve&nbsp;volné ruce nese květinu. Hůlka, již držel v&nbsp;druhé, byla tenká a&nbsp;zakončená kulatým držadlem. Neopíral se&nbsp;o&nbsp;ni&nbsp;– to&nbsp;by&nbsp;nevydržela&nbsp;–, nýbrž s&nbsp;ní lehce pohupoval v&nbsp;rytmu svých dlouhých energických kroků. Neušlo mi, že&nbsp;nedbalý, a&nbsp;přece výstřední, stále se&nbsp;opakující pohyb ruky s&nbsp;hůlkou nepostrádá ironii, ne-li lehký výsměch. Tenhle svérázný dandy věděl přesně, jak chce působit na&nbsp;své okolí: vzbuzovat v&nbsp;něm údiv a&nbsp;zvědavost.</span></p>
          <p class="chunk" data-nb-ref-number="6" data-nb-words="178" data-nb-chars="1019"><span class="idea" data-nb-ref-number="8" id="idea8" data-nb-words="178" data-nb-chars="1019">A&nbsp;pak jsem zahlédl člověka, který šel či&nbsp;spíše popobíhal po&nbsp;jeho boku a&nbsp;až nyní se&nbsp;vynořil ze&nbsp;zákrytu toho titánského těla. Nepatrný mužík byl ve&nbsp;všem jeho protiklad. Mohl mít sotva metr padesát a&nbsp;byl jen o&nbsp;něco širší než obrova hůlka. Nebyl však zdaleka tak rovný: celý se&nbsp;kácel nakřivo, vysazen v&nbsp;bocích, jako kdyby se&nbsp;nohy špatně pojily s&nbsp;tělem&nbsp;– pravá noha namísto levé a&nbsp;levá úplně mimo trup. Jeho nesouměrnost v&nbsp;sobě měla cosi znepokojivého, nebudila soucit, ale smích, za&nbsp;nějž se&nbsp;pozorovatel vzápětí zastydí; smích zpravidla následovaný výčitkou svědomí. Přes těžkou tělesnou vadu se&nbsp;ten človíček pohyboval mrštně, viděl jsem, jak obrovi něco vzrušeně vykládá a&nbsp;bez potíží s&nbsp;ním udržuje krok. Na&nbsp;sobě měl šedý oblek a&nbsp;na&nbsp;hlavě mu&nbsp;seděla, jak se&nbsp;mi&nbsp;v&nbsp;tu chvíli zdálo, jasně červená čapka. Byl jsem tak zaujat jeho společníkem, že&nbsp;jsem si&nbsp;ho&nbsp;nestačil důkladněji prohlédnout. Když jsem se&nbsp;v&nbsp;davu chodců konečně dostal přes ulici, ti&nbsp;dva už&nbsp;mi&nbsp;zmizeli z&nbsp;dohledu. Jak jsem měl ještě téhož dne poznat, neodešli daleko.</span></p>
          <p class="chunk" data-nb-ref-number="7" data-nb-words="55" data-nb-chars="394"><span class="idea" data-nb-ref-number="9" id="idea9" data-nb-words="55" data-nb-chars="394">Na&nbsp;komisařství jsem strávil dobré dvě hodiny. Případ dostal na&nbsp;starost Pavel Junek. Jak jsem se&nbsp;dozvěděl od&nbsp;bývalých kolegů, stačil od&nbsp;léta udělat slušnou kariéru. Patřil mezi ty, kteří případ Pendelmanová předčasně uzavřeli jako sebevraždu. Povýšil na&nbsp;kapitána, a&nbsp;přestože proti jeho nevybíravým metodám leckdo protestoval, vetřel se&nbsp;do&nbsp;kruhu nejbližších spolupracovníků policejního náčelníka.</span></p>
          <p class="chunk" data-nb-ref-number="8" data-nb-words="136" data-nb-chars="850"><span class="idea" data-nb-ref-number="10" id="idea10" data-nb-words="136" data-nb-chars="850">Když Junek viděl, jak se&nbsp;smíšenými pocity a&nbsp;v&nbsp;pršiplášti od&nbsp;paní Pendelmanové vcházím do&nbsp;vyšetřovny, rozesmál se&nbsp;a&nbsp;přivítal mě&nbsp;jako starého kamaráda. Věděl jsem, že&nbsp;za&nbsp;povzbudivým úsměvem skrývá faleš, a&nbsp;přece jsem byl za&nbsp;tu vstřícnost vděčný. Mně, na&nbsp;rozdíl od&nbsp;něho, do&nbsp;smíchu nebylo. Přes osm týdnů jsem hledal zaměstnání a&nbsp;pomalu neměl z&nbsp;čeho žít, dokonce jsem dlužil své bytné, což byla ostuda, protože mi&nbsp;pokojík pronajímala levně. Asi jsem mohl na&nbsp;některém gymnáziu učit dějepis, ale před třídu rozjívených hromotluků jsem se&nbsp;neodvažoval, a&nbsp;stejně bych na&nbsp;místo musel čekat. Určitý příslib práce skýtal městský archiv, jenže až&nbsp;od&nbsp;nového roku, a&nbsp;nebylo jisté, zda by&nbsp;mě&nbsp;přijali bez diplomu a&nbsp;státních zkoušek. Nedostudovaný historik, vyhozený policista. Mohl jsem se&nbsp;vykázat horším osvědčením? Co&nbsp;jiného jsem uměl? Bloudit pražskými zbořeništi.</span></p>
          <p class="chunk" data-nb-ref-number="9" data-nb-words="157" data-nb-chars="941"><span class="idea" data-nb-ref-number="11" id="idea11" data-nb-words="157" data-nb-chars="941">Junek mě&nbsp;s&nbsp;nepřítomným výrazem politoval, že&nbsp;jsem byl vždycky smolař, a&nbsp;ujistil mě, že&nbsp;pokud jde o&nbsp;smrt inženýrky Pendelmanové, nevěří, že&nbsp;s&nbsp;tím mám něco společného&nbsp;– ano, zaznělo i&nbsp;takové podezření&nbsp;– a&nbsp;postupně se&nbsp;utvrzuje ve&nbsp;správnosti policejního rozhodnutí, že&nbsp;šlo o&nbsp;sebevraždu. Potom se&nbsp;vyptal na&nbsp;okolnosti případu Záhir a&nbsp;já mu&nbsp;v&nbsp;hrubých obrysech vylíčil divoké vyzvánění v&nbsp;prázdném kostele a&nbsp;objevení muže volně přišitého k&nbsp;srdci zvonu. Junek nesoustředěně poslouchal, tu&nbsp;a&nbsp;tam si&nbsp;udělal poznámku do&nbsp;notesu a&nbsp;zapaloval jednu cigaretu od&nbsp;druhé. Potom mu&nbsp;na&nbsp;stole zadrnčel telefon. Jakmile si&nbsp;přiložil k&nbsp;uchu sluchátko, vrhl na&nbsp;mě ostrý pohled a&nbsp;vzápětí uhnul očima. Pochopil jsem, že&nbsp;někdo mluví o&nbsp;mně. Položil telefon a&nbsp;řekl, že&nbsp;se&nbsp;vrátí za&nbsp;chvíli. Byl pryč půl hodiny, během níž jsem pozoroval jeho mladého kolegu, jak na&nbsp;obrazovce počítače bojuje se&nbsp;zubatou obludou z&nbsp;podsvětí. Přemohla ho&nbsp;ďábelskou lstí a&nbsp;učinila svým služebníkem.</span></p>
          <p class="chunk" data-nb-ref-number="10" data-nb-words="72" data-nb-chars="419"><span class="idea" data-nb-ref-number="12" id="idea12" data-nb-words="72" data-nb-chars="419">Když se&nbsp;kapitán Junek vrátil, měl o&nbsp;poznání horší náladu. Otráveně klesl do&nbsp;židle s&nbsp;opěrkami, vyklepl z&nbsp;krabičky cigaretu a&nbsp;zapálil si&nbsp;ji. Chvíli otálel a&nbsp;pak mi&nbsp;znechuceným hlasem začal předčítat, co&nbsp;jsem mu&nbsp;vypověděl. Aniž vzhlédl anebo změnil tón, oznámil mi&nbsp;nakonec, že&nbsp;mě&nbsp;očekává policejní náčelník. Chtěl jsem se&nbsp;ujistit, zda myslí plukovníka Olejáře, ale už&nbsp;si&nbsp;mě&nbsp;nevšímal, a&nbsp;tak jsem se&nbsp;zvedl a&nbsp;vyšel na&nbsp;chodbu.</span></p>
          <p class="chunk" data-nb-ref-number="11" data-nb-words="87" data-nb-chars="514"><span class="idea" data-nb-ref-number="13" id="idea13" data-nb-words="87" data-nb-chars="514">Chvíli trvalo, než jsem se&nbsp;zorientoval a&nbsp;nalezl hlavní schodiště. Vystoupal jsem do&nbsp;pátého patra a&nbsp;ocitl se&nbsp;přede dveřmi kanceláře, kam jsem už&nbsp;nikdy neměl vkročit. A&nbsp;vida&nbsp;– po&nbsp;pár měsících jsem opět tady. Zhluboka jsem se&nbsp;nadechl a&nbsp;zaklepal. „Dále”, které se&nbsp;ozvalo, sotva jsem odtáhl ruku, vyslovil nepříjemný hlas, který nepatřil plukovníkovi. Druhou ruku jsem už&nbsp;měl na&nbsp;klice, když tu&nbsp;se&nbsp;dveře rozlétly jakoby samy od&nbsp;sebe. Vynořila se&nbsp;za&nbsp;nimi hlava s&nbsp;vlasy barvy mrkve a&nbsp;skřehotavě mě&nbsp;vyzvala, abych vstoupil.</span></p>
          <p class="chunk" data-nb-ref-number="12" data-nb-words="155" data-nb-chars="915"><span class="idea" data-nb-ref-number="14" id="idea14" data-nb-words="155" data-nb-chars="915">Uprostřed místnosti stál Olejář, ruce rozhozené v&nbsp;neurčitém gestu. Dokonce nestihl ani zavřít ústa, v&nbsp;tváři vyjevený výraz, který patrně odrážel překvapení mého obličeje. V&nbsp;dlani žmoulal saténový kapesník. Když mě&nbsp;poznal, se&nbsp;strojeným úsměvem sklapl čelist a&nbsp;kývl na&nbsp;pozdrav. Vypadal tu&nbsp;jako host. Skutečný vládce kanceláře stál za&nbsp;jeho zády, byl to&nbsp;onen obr, který mě&nbsp;tak zaujal na&nbsp;ulici. Zlehka se&nbsp;opíral o&nbsp;dubový psací stůl a&nbsp;jeho silné prsty, jež byly skoro tak široké jako mé&nbsp;zápěstí, si&nbsp;pohrávaly s&nbsp;jedinou rudou růží, aniž by&nbsp;jí&nbsp;ublížily. Bez pláště a&nbsp;klobouku, jež visely na&nbsp;věšáku vedle dveří, byl sice nadále obrovský, ale už&nbsp;se&nbsp;nevymykal lidským rozměrům. Byl zcela nehybný, až&nbsp;na&nbsp;prsty a&nbsp;podivné oči, jimiž mne zkoumavě, ovšem nijak nevlídně sledoval. Náhle jsem stál přímo před ním, ani jsem nevěděl jak, snad že&nbsp;mě&nbsp;vtáhla do&nbsp;kanceláře moc jeho pohledu. Slyšel jsem, jak se&nbsp;za&nbsp;mými zády zavírají dveře.</span></p>
          <p class="chunk" data-nb-ref-number="13" data-nb-words="156" data-nb-chars="978"><span class="idea" data-nb-ref-number="15" id="idea15" data-nb-words="156" data-nb-chars="978">Nedokázal jsem z&nbsp;obra spustit zrak. Mohlo mu&nbsp;být kolem padesáti, možná i&nbsp;šedesát&nbsp;– anebo teprve málo přes čtyřicet. Udivilo mě, že&nbsp;temeno lebky, jejíž silné kosti jako by&nbsp;tesalo Rodinovo dláto, je&nbsp;zcela holé, zatímco níž hlavu pokrývá hustý porost, jenž vzadu spadá až&nbsp;na&nbsp;límec a&nbsp;u&nbsp;uší přechází v&nbsp;mohutný vous. Nad horním rtem měl vousy zastřiženy, takže byla dobře vidět široká ústa s&nbsp;úzkým vrchním a&nbsp;silným hranatým spodním rtem. Když byly rty sevřené, připomínaly dlouhou a&nbsp;hlubokou vrásku, tvořící zrcadlový protipól ke&nbsp;skutečné, rovněž nepřehlédnutelné dvojité vrásce přetínající klenuté čelo nad obočím. Také oči působily hranatě, hladké duhovky v&nbsp;barvě čínského jadeitu se&nbsp;dívaly dvěma obdélníkovými průzory vyříznutými v&nbsp;dokonale nehybné masce, kterou muž vydával za&nbsp;svou tvář. Nos byl široký, krátký a&nbsp;zahnutý jako zoban dravce a&nbsp;seděl v&nbsp;samém prostředku obličeje. Ta&nbsp;hlava byla nevídaně symetrická, jako ulitá z&nbsp;bronzu nebo ještě spíš ze&nbsp;vzácného, žárem žíhaného skla.</span></p>
          <p class="chunk" data-nb-ref-number="14" data-nb-words="74" data-nb-chars="503"><span class="idea" data-nb-ref-number="16" id="idea16" data-nb-words="74" data-nb-chars="503">Neznámý měl na&nbsp;sobě tmavošedý oblek šitý na&nbsp;míru, zhotovený tak, aby ho&nbsp;zeštíhloval, doplněný bílou košilí se&nbsp;stojacím límečkem, převázaným volnou vázankou barvy bordó. V&nbsp;jejím uzlu vězela stříbrná jehlice s&nbsp;broušeným drahokamem, který jsem podle modré barvy odhadl na&nbsp;safír. Tato drobná, ale nepřehlédnutelná a&nbsp;bezpochyby velmi drahá ozdůbka svědčila o&nbsp;výstředním a&nbsp;velkorysém vkusu majitele, stejně jako hnědé letní boty s&nbsp;průstřihy nártů, působící v&nbsp;kontrastu ke&nbsp;konzervativnímu šatu téměř sportovně.</span></p>
          <p class="chunk" data-nb-ref-number="15" data-nb-words="36" data-nb-chars="227"><span class="idea" data-nb-ref-number="17" id="idea17" data-nb-words="36" data-nb-chars="227">Všech těchto maličkostí jsem si&nbsp;samozřejmě všiml až&nbsp;později. Nyní se&nbsp;plukovník konečně vzpamatoval a&nbsp;zachraptěl, že&nbsp;o&nbsp;mně zrovna mluvili a&nbsp;jsem již znám; stačí proto, když představí svého hosta. A&nbsp;vyslovil toto: „Matyáš Gmünd”.</span></p>
          <p class="chunk" data-nb-ref-number="16" data-nb-words="45" data-nb-chars="249"><span class="idea" data-nb-ref-number="18" id="idea18" data-nb-words="45" data-nb-chars="249">Obr ke&nbsp;mně přistoupil a&nbsp;s&nbsp;úsměvem mi&nbsp;podal pravici. Byla těžká jako kámen, ale stisk měla překvapivě měkký, z&nbsp;dlaně proudil žár, který měl v&nbsp;sobě cosi konejšivého. Ta&nbsp;ruka ke&nbsp;mně okamžitě promluvila, přímo jsem slyšel, jak říká: u&nbsp;mne jsi v&nbsp;bezpečí.</span></p>
          <p class="chunk" data-nb-ref-number="17" data-nb-words="59" data-nb-chars="340"><span class="idea" data-nb-ref-number="19" id="idea19" data-nb-words="59" data-nb-chars="340">„A&nbsp;tohle je&nbsp;můj společník,“ kývl Gmünd hlavou ke&nbsp;dveřím, „pan Raymond Prunslík.“ Otočil jsem se&nbsp;a&nbsp;natáhl ruku k&nbsp;podivnému střízlíkovi, který mě&nbsp;prve vpustil. Přiskočil a&nbsp;plácl mě&nbsp;do&nbsp;dlaně, takže jsem ucukl. Zasmál se&nbsp;tomu, křečovitě se&nbsp;zhoupl v&nbsp;bocích a&nbsp;zadrmolil: „Rozumíme si&nbsp;– na&nbsp;vojně mi&nbsp;říkali Rajón, ale pro vás vždycky pan Prunslík.“</span></p>
          <p class="chunk" data-nb-ref-number="18" data-nb-words="128" data-nb-chars="787"><span class="idea" data-nb-ref-number="20" id="idea20" data-nb-words="128" data-nb-chars="787">„Švach,“ vysoukal jsem ze&nbsp;sebe své ubohé příjmení a&nbsp;předstíral, že&nbsp;by&nbsp;mě&nbsp;ani ve&nbsp;snu nenapadlo, že&nbsp;ten člověk může být ke&nbsp;svému postižení ještě pomatený. Patrně má&nbsp;v&nbsp;nepořádku kyčle, napadlo mne, protože zatímco nohy stály rovně, horní polovina těla se&nbsp;příkře nakláněla doleva a&nbsp;malé kulaté bříško trčelo dopředu jako u&nbsp;těhotné ženy. Váha jeho těla spočívala na&nbsp;levé noze, a&nbsp;když se&nbsp;mi&nbsp;představil, přenesl ji&nbsp;na&nbsp;pravou, přičemž se&nbsp;zaklonil v&nbsp;zádech a&nbsp;vysadil pravý bok. Tím se&nbsp;dostal do&nbsp;postoje opačného. Ruce přitom držel sepnuté před tělem, v&nbsp;gestu ostýchavosti či&nbsp;posměšné skromnosti. Dojem křehkosti tělesné konstituce trochu zmírňovaly vycpávky v&nbsp;ramenou saka a&nbsp;kontrastní kravata, z&nbsp;jejíhož zářivě červeného pole se&nbsp;na&nbsp;mě mračil symetrický vzorek ze&nbsp;žlutých hlaviček nějakých šelem.</span></p>
          <p class="chunk" data-nb-ref-number="19" data-nb-words="79" data-nb-chars="493"><span class="idea" data-nb-ref-number="21" id="idea21" data-nb-words="79" data-nb-chars="493">Nejzvláštnější byly na&nbsp;Prunslíkovi vlasy, jež jsem venku považoval za&nbsp;čepici. Zářily jako plamen a&nbsp;připomínaly ho&nbsp;i&nbsp;tvarem; dole nakrátko ostříhané, na&nbsp;temeni delší a&nbsp;vyčesané do&nbsp;špičky, která se&nbsp;neustále pohybovala. Oči měl průzračně modré, sklíčka z&nbsp;okenní vitráže, nos rovný a&nbsp;posetý světlými pihami jako u&nbsp;dítěte, ústa neklidná, zkřivená do&nbsp;úšklebků, které co&nbsp;chvíli měnil. Jeho věk se&nbsp;dal, podobně jako Gmündův, jen těžko odhadnout, jistě však byl o&nbsp;několik let mladší než jeho společník.</span></p>
          <p class="chunk" data-nb-ref-number="20" data-nb-words="31" data-nb-chars="168"><span class="idea" data-nb-ref-number="22" id="idea22" data-nb-words="31" data-nb-chars="168">„Posaďte se… kolego,“ vyzval mne váhavě Olejář a&nbsp;nabídl mi&nbsp;židli. „A&nbsp;vy prosím také, pánové.“ Nebyl ve&nbsp;své kůži a&nbsp;neuměl to&nbsp;příliš dobře skrývat. Po&nbsp;čele mu&nbsp;stékal pot.</span></p>
          <p class="chunk" data-nb-ref-number="21" data-nb-words="129" data-nb-chars="793"><span class="idea" data-nb-ref-number="23" id="idea23" data-nb-words="129" data-nb-chars="793">Když jsem si&nbsp;sedl, vyhlédl jsem mezi žaluziemi z&nbsp;okna zabírajícího téměř celou stěnu. Naše podlaží převyšovalo úroveň střech okolních domů a&nbsp;kancelář byla orientována na&nbsp;severozápad. Žaluzií tu&nbsp;nebylo zapotřebí. Vzpomněl jsem si&nbsp;na&nbsp;Olejářovy uši a&nbsp;dovtípil se, že&nbsp;pološero je&nbsp;tu&nbsp;možná vítané. Naskytl se&nbsp;mi&nbsp;výhled na&nbsp;špičatou věž Svatého Štěpána, drahokam české novogotiky, pro niž jsou její čtyři malé a&nbsp;čtyři větší vížky zdobící mohutnou věž hlavní tak typické. Věž vyrůstá přímo z&nbsp;průčelí, portálem na&nbsp;jejím úpatí se&nbsp;do&nbsp;kostela vstupuje. Samý vrchol korunuje královský diadém, na&nbsp;znamení toho, že&nbsp;farní chrám dal postavit sám panovník. Bylo po&nbsp;dešti a&nbsp;koruna se&nbsp;oslnivě třpytila nad městem. Čtyřbokou věž jsem viděl z&nbsp;úhlu, jedny hodiny ukazovaly čtvrt na&nbsp;čtyři, druhé za&nbsp;pět minut dvanáct.</span></p>
          <p class="chunk" data-nb-ref-number="22" data-nb-words="21" data-nb-chars="144"><span class="idea" data-nb-ref-number="24" id="idea24" data-nb-words="21" data-nb-chars="144">„Milý kolego, nebudete tomu věřit, ale pan Gmünd je&nbsp;šlechtic…,“ začal plukovník a&nbsp;jeho nejistota se&nbsp;prohlubovala. „Majitel titulu rytíř. Odkud?“</span></p>
          <p class="chunk" data-nb-ref-number="23" data-nb-words="4" data-nb-chars="24"><span class="idea" data-nb-ref-number="25" id="idea25" data-nb-words="4" data-nb-chars="24">„Z&nbsp;Lübecku,“ řekl Gmünd.</span></p>
          <p class="chunk" data-nb-ref-number="24" data-nb-words="10" data-nb-chars="72"><span class="idea" data-nb-ref-number="26" id="idea26" data-nb-words="10" data-nb-chars="72">„Z&nbsp;Lübecku. A&nbsp;také je&nbsp;pokračovatelem jednoho českého šlechtického rodu…“</span></p>
          <p class="chunk" data-nb-ref-number="25" data-nb-words="34" data-nb-chars="225"><span class="idea" data-nb-ref-number="27" id="idea27" data-nb-words="34" data-nb-chars="225">„Jsem potomek pánů z&nbsp;Hazmburka,“ obrátil se&nbsp;na&nbsp;mě Gmünd, „kdysi význačného rodu, který téměř vyhynul v&nbsp;sedmnáctém století. Ale nezmizel úplně. Ještě před sto padesáti lety slušně kvetla jeho poslední, takzvaná úštěcká větev.“</span></p>
          <p class="chunk" data-nb-ref-number="26" data-nb-words="46" data-nb-chars="278"><span class="idea" data-nb-ref-number="28" id="idea28" data-nb-words="46" data-nb-chars="278">„Teď ze&nbsp;mě&nbsp;promluví policajt,“ vstoupil mu&nbsp;do&nbsp;řeči Olejář. „Musím k&nbsp;tomu dodat, že&nbsp;pan rytíř má&nbsp;na&nbsp;všecko papíry, vše právně ověřené. S&nbsp;klidným svědomím mu&nbsp;můžeme původ věřit, jeho rodokmen i&nbsp;získaný titul jsou historicky prokázané. Opravdu neobvyklé. Ten rod je&nbsp;strašně starý.“</span></p>
          <p class="chunk" data-nb-ref-number="27" data-nb-words="25" data-nb-chars="127"><span class="idea" data-nb-ref-number="29" id="idea29" data-nb-words="25" data-nb-chars="127">Pohlédl jsem na&nbsp;Gmünda. Tvářil se&nbsp;znuděně, jako by&nbsp;se&nbsp;mluvilo o&nbsp;někom jiném. Ten úvod mu&nbsp;nebyl vhod a&nbsp;Olejářův tón už&nbsp;vůbec ne.</span></p>
          <p class="chunk" data-nb-ref-number="28" data-nb-words="53" data-nb-chars="330"><span class="idea" data-nb-ref-number="30" id="idea30" data-nb-words="53" data-nb-chars="330">„Pan Gmünd není občan České republiky,“ pokračoval Olejář. Opíral se&nbsp;lokty o&nbsp;desku stolu a&nbsp;mimoděk sepjal dlaně před obličejem jako v&nbsp;modlitbě. „Škoda že&nbsp;jste tu&nbsp;nebyl posledně… kolego. Vyprávěl o&nbsp;svém dětství v&nbsp;protektorátní republice a&nbsp;nebezpečném útěku do&nbsp;Anglie, kterého se&nbsp;jeho rodiče odvážili v&nbsp;roce 1948. Říkám to&nbsp;správně?“</span></p>
          <p class="chunk" data-nb-ref-number="29" data-nb-words="3" data-nb-chars="25"><span class="idea" data-nb-ref-number="31" id="idea31" data-nb-words="3" data-nb-chars="25">Gmünd neznatelně přikývl.</span></p>
          <p class="chunk" data-nb-ref-number="30" data-nb-words="73" data-nb-chars="402"><span class="idea" data-nb-ref-number="32" id="idea32" data-nb-words="73" data-nb-chars="402">„Před několika lety, bylo to&nbsp;krátce po&nbsp;té změně&nbsp;–…“ – Olejář se&nbsp;ošil&nbsp;– „se pan Gmünd vrátil do&nbsp;Čech. Na&nbsp;majetek po&nbsp;rodičích si&nbsp;nárok nedělá, to&nbsp;je&nbsp;podle mě&nbsp;chvályhodné. Všechny ty&nbsp;nekonečné soudy by&nbsp;ho&nbsp;nakonec stejně jen znechutily a&nbsp;přiměly k&nbsp;druhému, třeba už&nbsp;definitivnímu odchodu ze&nbsp;země.“ Olejář se&nbsp;zatvářil, jako by&nbsp;si&nbsp;právě tohle přál. „Troufám si&nbsp;říct, že&nbsp;by&nbsp;byla škoda, kdyby na&nbsp;nás zanevřel.“</span></p>
          <p class="chunk" data-nb-ref-number="31" data-nb-words="48" data-nb-chars="278"><span class="idea" data-nb-ref-number="33" id="idea33" data-nb-words="48" data-nb-chars="278">Mužíček Prunslík, který na&nbsp;židli už&nbsp;pár minut netrpělivě klátil nohama a&nbsp;několikrát kopl do&nbsp;ředitelského stolu, si&nbsp;strčil do&nbsp;ucha prst, zakloktal tam s&nbsp;ním a&nbsp;pak se&nbsp;významně podíval na&nbsp;hodinky. Plukovník to&nbsp;viděl a&nbsp;zarazilo ho&nbsp;to. Pak nejistě zašilhal po&nbsp;Gmündovi a&nbsp;hovořil dál.</span></p>
          <p class="chunk" data-nb-ref-number="32" data-nb-words="122" data-nb-chars="789"><span class="idea" data-nb-ref-number="34" id="idea34" data-nb-words="122" data-nb-chars="789">„Strpení, pánové. Rytíře přijal starosta našeho města, a&nbsp;pokud vím, velmi ho&nbsp;ten rozhovor potěšil. Abyste rozuměl, pan Gmünd je&nbsp;něco jako mecenáš. Nade vše miluje Prahu a&nbsp;obzvlášť naši čtvrť. Chce pomáhat. Zajímá se&nbsp;o&nbsp;staré novoměstské kostely a&nbsp;zbytky karolinských staveb, rád by&nbsp;přispěl na&nbsp;jejich renovaci. Spolupracuje s&nbsp;městským architektonickým ústavem a&nbsp;s&nbsp;památkáři. Všude nebo spíš skoro všude ho&nbsp;považují za&nbsp;dar seslaný z&nbsp;nebe. Radnice nás požádala, abychom panu Gmündovi dělali při jeho pracovních návštěvách vytipovaných objektů doprovod, tak jak to&nbsp;požaduje vyhláška příslušného zákona. Správa objektů by&nbsp;mu&nbsp;přístup sice umožnila, ale jen omezeně, v&nbsp;míře, která mu&nbsp;nevyhovuje, a&nbsp;na&nbsp;místa, kde se&nbsp;schraňují historické cennosti, by&nbsp;ho&nbsp;nepustili vůbec. Byli jsme požádáni o&nbsp;pomoc.“</span></p>
          <p class="chunk" data-nb-ref-number="33" data-nb-words="18" data-nb-chars="101"><span class="idea" data-nb-ref-number="35" id="idea35" data-nb-words="18" data-nb-chars="101">Tázavě zašilhal po&nbsp;Gmündovi. Ten, jako by&nbsp;vytušil, co&nbsp;má&nbsp;na&nbsp;mysli, mu&nbsp;kývnutím naznačil, aby to&nbsp;řekl.</span></p>
          <p class="chunk" data-nb-ref-number="34" data-nb-words="73" data-nb-chars="429"><span class="idea" data-nb-ref-number="36" id="idea36" data-nb-words="73" data-nb-chars="429">„Ono to&nbsp;všude nejde tak hladce jako u&nbsp;nás na&nbsp;komisařství nebo na&nbsp;radnici. Církevní správa nevidí pana Gmünda zrovna ráda, došlo dokonce k&nbsp;nepříjemnému sporu o&nbsp;jeden kostel… počkejte, byl to&nbsp;ten… ten slupský. Kostel Panny Marie? Když to&nbsp;říkáte, bude to&nbsp;tak, já&nbsp;se&nbsp;v&nbsp;tom nevyznám. Rytíř byl ochoten zaplatit nákladné opravy, ale kladl si&nbsp;jednu podmínku: aby kostel znovu přesvětili na&nbsp;chrám katolický. Nechtěli se&nbsp;s&nbsp;ním dál bavit.“</span></p>
          <p class="chunk" data-nb-ref-number="35" data-nb-words="48" data-nb-chars="310"><span class="idea" data-nb-ref-number="37" id="idea37" data-nb-words="48" data-nb-chars="310">„Před lety tam přepadli a&nbsp;zmrzačili katolického kněze,“ řekl Gmünd bezbarvým hlasem, „a&nbsp;kostel byl považován za&nbsp;znesvěcený. Zapůjčili ho&nbsp;pravoslavné církvi. Nic proti tomu, ale nedomnívám se, že&nbsp;je&nbsp;správné takhle utíkat. Se&nbsp;zlem se&nbsp;musí bojovat.“ Při posledních slovech se&nbsp;usmál, snad aby zlehčil jejich patos.</span></p>
          <p class="chunk" data-nb-ref-number="36" data-nb-words="16" data-nb-chars="101"><span class="idea" data-nb-ref-number="38" id="idea38" data-nb-words="16" data-nb-chars="101">„Páter Florian,“ zašeptal jsem, ohromen, že&nbsp;se&nbsp;v&nbsp;tak podivné souvislosti opět setkávám s&nbsp;jeho jménem.</span></p>
          <p class="chunk" data-nb-ref-number="37" data-nb-words="117" data-nb-chars="689"><span class="idea" data-nb-ref-number="39" id="idea39" data-nb-words="117" data-nb-chars="689">„Vzpomínám si&nbsp;na&nbsp;to,“ ozval se&nbsp;znovu plukovník. „Pan rytíř se&nbsp;zapůjčením nesouhlasí. Jestliže byl kostel postaven pro katolíky, má&nbsp;jim zůstat, dokud bude stát. Říkám to&nbsp;správně, že? Věřím, že&nbsp;se&nbsp;obě strany dohodnou, věc zatím zůstává otevřená. Neměl bych vám zakrývat, že&nbsp;zainteresovaný klérus si&nbsp;vesměs nepřeje, na&nbsp;rozdíl od&nbsp;radnice, aby se&nbsp;pan Gmünd v&nbsp;přestavbě novoměstských kostelů jakkoli angažoval. Zdá se, že&nbsp;z&nbsp;něj mají strach. Přiznávám, že&nbsp;i&nbsp;mně připadají některé jeho plány radikální&nbsp;– myslím tím radikálně zpátečnické&nbsp;–, i&nbsp;když já&nbsp;jsem jen laik a&nbsp;nemám do&nbsp;toho co&nbsp;mluvit. Ale o&nbsp;tom vám jistě poví sám. Mimochodem, vy&nbsp;jste po&nbsp;určitou dobu studoval v&nbsp;semináři, že? Nebo se&nbsp;mýlím?“</span></p>
          <p class="chunk" data-nb-ref-number="38" data-nb-words="35" data-nb-chars="209"><span class="idea" data-nb-ref-number="40" id="idea40" data-nb-words="35" data-nb-chars="209">Gmünd a&nbsp;Prunslík se&nbsp;ke&nbsp;mně se&nbsp;zájmem otočili, první s&nbsp;nepatrně zvednutým obočím, druhý se&nbsp;škodolibým úsměškem. Cítil jsem, jak mi&nbsp;žhnou tváře. Bylo zřejmé, že&nbsp;některá z&nbsp;mých přezdívek se&nbsp;dostala k&nbsp;náčelníkovi.</span></p>
          <p class="chunk" data-nb-ref-number="39" data-nb-words="21" data-nb-chars="145"><span class="idea" data-nb-ref-number="41" id="idea41" data-nb-words="21" data-nb-chars="145">„Máte špatné informace,“ zakoktal jsem. „Na&nbsp;něco takového jsem nikdy nepomýšlel.“ Gmünd odvrátil pohled, zato Prunslík se&nbsp;pásl na&nbsp;mých rozpacích.</span></p>
          <p class="chunk" data-nb-ref-number="40" data-nb-words="100" data-nb-chars="580"><span class="idea" data-nb-ref-number="42" id="idea42" data-nb-words="100" data-nb-chars="580">„Promiňte, musel jsem se&nbsp;splést,“ řekl Olejář mírným tónem, jaký jsem u&nbsp;něho při letním setkání nezaznamenal. Že&nbsp;by&nbsp;to&nbsp;byl Gmündův vliv? Podíval jsem se&nbsp;po&nbsp;obrovi koutkem oka. Vyzařovala z&nbsp;něho autorita, a&nbsp;navíc jakási neurčitá, nedefinovatelná hrozba. Ano, od&nbsp;chvíle, co&nbsp;mi&nbsp;tak přátelsky podal ruku, se&nbsp;v&nbsp;něm něco změnilo. Vlastně se&nbsp;těm lidem z&nbsp;církevní správy nedivím, pomyslel jsem si. Jedinou výjimkou, která si&nbsp;z&nbsp;toho divného chlapa nic nedělá, nebo se&nbsp;tak aspoň tváří, je&nbsp;Prunslík. Druhou budu já, umínil jsem si. A&nbsp;tu se&nbsp;někde rozesmály hlasy a&nbsp;nikdo kromě mě&nbsp;je&nbsp;neslyšel.</span></p>
          <p class="chunk" data-nb-ref-number="41" data-nb-words="84" data-nb-chars="505"><span class="idea" data-nb-ref-number="43" id="idea43" data-nb-words="84" data-nb-chars="505">„Ale abych se&nbsp;vrátil k&nbsp;tomu, proč jste tady,“ pokračoval plukovník. „Tihle pánové potřebují policejní doprovod, při vstupu do&nbsp;uzavřeného objektu je&nbsp;nutný. Starosta města mě&nbsp;ujistil, že&nbsp;jsou pro obec učiněné dobrodiní&nbsp;– ano, přesně tak to&nbsp;řekl a&nbsp;požádal mě, abych jim ve&nbsp;všem vyšel vstříc. Jenže já&nbsp;nemůžu postrádat své nejlepší lidi. Nabídl jsem, co&nbsp;jsem mohl, dokonce jsem byl ochotný odvolat některé detektivy od&nbsp;rozpracovaných případů, ale pan Gmünd takovou oběť odmítl. A&nbsp;víte, o&nbsp;koho si&nbsp;řekl? O&nbsp;vás.“</span></p>
          <p class="chunk" data-nb-ref-number="42" data-nb-words="35" data-nb-chars="183"><span class="idea" data-nb-ref-number="44" id="idea44" data-nb-words="35" data-nb-chars="183">Ta&nbsp;slova mě&nbsp;vyvedla z&nbsp;míry, jak jinak. Nemohl jsem si&nbsp;pomoci a&nbsp;vrhl jsem na&nbsp;Gmünda s&nbsp;Prunslíkem podezřívavý pohled. Zdálo se, že&nbsp;na&nbsp;to čekají, protože se&nbsp;tomu zasmáli a&nbsp;mrkli na&nbsp;sebe.</span></p>
          <p class="chunk" data-nb-ref-number="43" data-nb-words="209" data-nb-chars="1217"><span class="idea" data-nb-ref-number="45" id="idea45" data-nb-words="209" data-nb-chars="1217">„Jak se&nbsp;o&nbsp;vás dověděl,“ pokračoval plukovník, „to jsem z&nbsp;nich nevytáhl, upřímně řečeno, je&nbsp;to&nbsp;pro mě&nbsp;záhada. Ovšemže jsem s&nbsp;tím nemohl souhlasit. Upozornil jsem pana rytíře, že&nbsp;u&nbsp;policie už&nbsp;nepracujete, zapříčinil jste, byť nepřímo, smrt člověka. Ve&nbsp;službě jste nikdy iniciativou nepřekypoval a&nbsp;žádný mimořádný výkon jste nepředvedl. Nabídl jsem pánům kapitána Junka, ale nechtěli ani slyšet, nedali si&nbsp;vás vymluvit a&nbsp;celé jednání hrozilo krachem. Znova intervenoval starosta a&nbsp;kladl mi&nbsp;na&nbsp;srdce zájem veřejnosti, jenže co&nbsp;jsem měl dělat? Z&nbsp;titulu své funkce jsem nemohl ustoupit, ani kdybych si&nbsp;to&nbsp;ze&nbsp;srdce přál. Pak přišel pan Gmünd s&nbsp;nápadem, abychom mu&nbsp;kromě vás přidělili navíc někoho z&nbsp;našich lidí. Musel jsem mu&nbsp;znova vysvětlovat, že&nbsp;u&nbsp;nás už&nbsp;nepracujete a&nbsp;– nezlobte se, ale říct jsem to&nbsp;musel&nbsp;– ani v&nbsp;dobách, kdy jste u&nbsp;nás byl, jste nepatřil k&nbsp;těm spolehlivým. To&nbsp;jistě uznáte sám. Pan rytíř mi&nbsp;potom naznačil, že&nbsp;něco ví&nbsp;o&nbsp;případu Pendelmanová. Poskytl mi&nbsp;pár zajímavých informací… Ale to&nbsp;sem dnes nepatří. Chtěl jsem mluvit o&nbsp;takové domněnce, s&nbsp;kterou se&nbsp;mi…“ Olejářovi jako by&nbsp;došel dech. Přejel si&nbsp;prsty po&nbsp;spáncích a&nbsp;po&nbsp;uších, najednou sebou trhl a&nbsp;zakousl se&nbsp;do&nbsp;kapesníku, který svíral v&nbsp;zaťaté pěsti.</span></p>
          <p class="chunk" data-nb-ref-number="44" data-nb-words="91" data-nb-chars="535"><span class="idea" data-nb-ref-number="46" id="idea46" data-nb-words="91" data-nb-chars="535">„Vidím, že&nbsp;máte bolesti, a&nbsp;tak to&nbsp;s&nbsp;dovolením dopovím za&nbsp;vás,“ ujal se&nbsp;slova Gmünd. V&nbsp;podivném krátkém úsměvu, který věnoval plukovníkovi, se&nbsp;mísil soucit s&nbsp;pohrdáním. Pak na&nbsp;mě upřel přímý pohled. „Podle mého jste se&nbsp;u&nbsp;zločinného útoku v&nbsp;kostele svatého Apolináře neocitl náhodou, stejně jako nebyla náhoda, že&nbsp;jste neuhlídal život té&nbsp;staré ženy. Bylo tu&nbsp;podezření, že&nbsp;ta&nbsp;smrt má&nbsp;něco společného s&nbsp;politickou kariérou jejího muže. Tahle možnost je&nbsp;už&nbsp;vyloučena? A&nbsp;co ten Záhir? Nestálo by&nbsp;za&nbsp;to zjistit si&nbsp;i&nbsp;jeho politickou minulost?“</span></p>
          <p class="chunk" data-nb-ref-number="45" data-nb-words="83" data-nb-chars="512"><span class="idea" data-nb-ref-number="47" id="idea47" data-nb-words="83" data-nb-chars="512">„To mě&nbsp;pochopitelně zaujalo,“ vzal si&nbsp;opět slovo plukovník. „Jeden zločin by&nbsp;mohl objasnit druhý, je&nbsp;to&nbsp;ta&nbsp;nejlepší metoda a&nbsp;právě o&nbsp;to nám vždycky jde, přijít několika případům na&nbsp;kloub pokud možno současně. Záhirovu minulost už&nbsp;zkoumají moji lidé.“ Mluvil o&nbsp;poznání slabším hlasem, s&nbsp;hlavou nakloněnou na&nbsp;stranu jako plavec, který vylezl z&nbsp;bazénu a&nbsp;snaží se&nbsp;vytřepat z&nbsp;ucha vodu. Tón hlasu skřípal přemáhanou bolestí. „Přistoupil jsem na&nbsp;rytířův požadavek a&nbsp;slíbil, že&nbsp;se&nbsp;vás pokusím přesvědčit ke&nbsp;spolupráci.“</span></p>
          <p class="chunk" data-nb-ref-number="46" data-nb-words="1" data-nb-chars="7"><span class="idea" data-nb-ref-number="48" id="idea48" data-nb-words="1" data-nb-chars="7">„Jaké?“</span></p>
          <p class="chunk" data-nb-ref-number="47" data-nb-words="14" data-nb-chars="106"><span class="idea" data-nb-ref-number="49" id="idea49" data-nb-words="14" data-nb-chars="106">„Nestandardní. Dokud vás přítomní pánové budou potřebovat, budete je&nbsp;doprovázet na&nbsp;jejich cestách Prahou.“</span></p>
          <p class="chunk" data-nb-ref-number="48" data-nb-words="3" data-nb-chars="12"><span class="idea" data-nb-ref-number="50" id="idea50" data-nb-words="3" data-nb-chars="12">„A&nbsp;víc nic?“</span></p>
          <p class="chunk" data-nb-ref-number="49" data-nb-words="5" data-nb-chars="22"><span class="idea" data-nb-ref-number="51" id="idea51" data-nb-words="5" data-nb-chars="22">„Nic. Je&nbsp;vám to&nbsp;málo?“</span></p>
          <p class="chunk" data-nb-ref-number="50" data-nb-words="26" data-nb-chars="137"><span class="idea" data-nb-ref-number="52" id="idea52" data-nb-words="26" data-nb-chars="137">„Pokud vám to&nbsp;bude stačit, tak to&nbsp;samozřejmě beru, a&nbsp;jak rád! Dovolil bych si&nbsp;však jednu podmínku: že&nbsp;se&nbsp;pak budu moci vrátit k&nbsp;policii.“</span></p>
          <p class="chunk" data-nb-ref-number="51" data-nb-words="102" data-nb-chars="609"><span class="idea" data-nb-ref-number="53" id="idea53" data-nb-words="102" data-nb-chars="609">„Nechcete toho trochu moc? No&nbsp;uvidíme, slíbit nic nemůžu. Prozatím buďte rád, že&nbsp;vám nabízíme tohle. Pokud jsem dobře rozuměl, měla by&nbsp;to&nbsp;být práce tak na&nbsp;půl roku. Platit vás samozřejmě nemůžeme, naštěstí to&nbsp;rád udělá pan Gmünd. Vystavíme vám však speciální průkaz pro práci v&nbsp;civilu. Pohybovat se&nbsp;budete převážně po&nbsp;Horním Novém Městě, v&nbsp;okolí míst, kde byly ty&nbsp;dva zločiny spáchány. Pan Gmünd si&nbsp;na&nbsp;některých stavbách velmi zakládá a&nbsp;navštíví je&nbsp;častěji. O&nbsp;všech vašich pohybech bude podáváno dvojí hlášení: jedno budete psát vy, druhé náš člověk. Jestli se&nbsp;osvědčíte, zvážím, co&nbsp;pro vás budu moci udělat.“</span></p>
          <p class="chunk" data-nb-ref-number="52" data-nb-words="3" data-nb-chars="17"><span class="idea" data-nb-ref-number="54" id="idea54" data-nb-words="3" data-nb-chars="17">„Budu se&nbsp;snažit.“</span></p>
          <p class="chunk" data-nb-ref-number="53" data-nb-words="15" data-nb-chars="106"><span class="idea" data-nb-ref-number="55" id="idea55" data-nb-words="15" data-nb-chars="106">„Jistě, jistě… Ale jen žádné zbrklosti, jasné? Teď vám představím člověka, s&nbsp;kterým budete spolupracovat.“</span></p>
          <p class="chunk" data-nb-ref-number="54" data-nb-words="19" data-nb-chars="113"><span class="idea" data-nb-ref-number="56" id="idea56" data-nb-words="19" data-nb-chars="113">Zvedl telefon a&nbsp;něco do&nbsp;něj zamumlal. Po&nbsp;chvíli se&nbsp;otevřely dveře. Hlas, kterým se&nbsp;příchozí ohlásil, patřil ženě.</span></p>
          <p class="chunk" data-nb-ref-number="55" data-nb-words="17" data-nb-chars="114"><span class="idea" data-nb-ref-number="57" id="idea57" data-nb-words="17" data-nb-chars="114">„Seznamte se,“ řekl Olejář. „Pan Švach, náš nedávný spolubojovník, a&nbsp;slečna Bělská z&nbsp;oddělení pro zvláštní úkoly.“</span></p>
          <p class="chunk" data-nb-ref-number="56" data-nb-words="168" data-nb-chars="953"><span class="idea" data-nb-ref-number="58" id="idea58" data-nb-words="168" data-nb-chars="953">Otočil jsem se. Ve&nbsp;dveřích stála policistka v&nbsp;uniformě, která jí&nbsp;očividně byla malá. Ta&nbsp;žena mohla být zhruba v&nbsp;mém věku, poměrně hezká, na&nbsp;první pohled nijak nápadná. Měla však krásné hnědé vlasy, vzadu předpisově sepnuté, a&nbsp;velké, velmi tmavé oči, které se&nbsp;k&nbsp;ní nehodily; vypadaly jako vypůjčené od&nbsp;někoho jiného. Přistoupila ke&nbsp;mně a&nbsp;podala mi&nbsp;ruku. Usmála se&nbsp;a&nbsp;v&nbsp;plných tvářích se&nbsp;jí&nbsp;udělaly dolíčky. V&nbsp;tu chvíli z&nbsp;ní byla dívka, která si&nbsp;uniformu oblékla jen z&nbsp;recese. Stejný pocit jsem dříve míval i&nbsp;ze svého stejnokroje&nbsp;– nepatřil jsem do&nbsp;něj. Dolíčky však ihned zmizely a&nbsp;byla tu&nbsp;opět policistka. Stisk její ruky byl formální, dlaň mi&nbsp;vyklouzla dřív, než jsem ji&nbsp;stačil sevřít. Tvrdší, než bych čekal. Hezká, neodpustil jsem si&nbsp;zhodnotit, jen trochu při těle. Neušlo mi, jak jí&nbsp;na&nbsp;prsou a&nbsp;na&nbsp;břiše šponuje košile a&nbsp;jak těsně jí&nbsp;kalhoty obepínají stehna. Rychle jsem odvrátil zrak&nbsp;– Olejář přece číhá jen na&nbsp;to, aby mě&nbsp;obvinil z&nbsp;neprofesionality.</span></p>
          <p class="chunk" data-nb-ref-number="57" data-nb-words="17" data-nb-chars="126"><span class="idea" data-nb-ref-number="59" id="idea59" data-nb-words="17" data-nb-chars="126">„Patří k&nbsp;našim nejlepším lidem. V&nbsp;policejní akademii ji&nbsp;vyznamenali jako absolventku roku. Předpovídám jí&nbsp;slibnou budoucnost.“</span></p>
          <p class="chunk" data-nb-ref-number="58" data-nb-words="168" data-nb-chars="991"><span class="idea" data-nb-ref-number="60" id="idea60" data-nb-words="168" data-nb-chars="991">Olejář se&nbsp;obrátil na&nbsp;cizince, aby je&nbsp;s&nbsp;policistkou seznámil. Jako první byl představen Gmünd, ale když k&nbsp;ní udělal krok, Prunslík se&nbsp;kolem něj prosmekl, popadl dívku za&nbsp;ruku a&nbsp;vlepil na&nbsp;ni mlaskavý polibek. Zároveň zvedl levou nohu a&nbsp;nártem si&nbsp;přejel po&nbsp;lýtku nohy pravé. Bylo to&nbsp;tak komické, že&nbsp;jsem nad tou šaškovinou nevhodně vyprskl smíchy. Dívka však jen upřela tázavý pohled na&nbsp;Olejáře a&nbsp;ten, skryt za&nbsp;Gmündovými zády, pokrčil rameny. V&nbsp;momentě, kdy zaznělo jeho jméno, uskočil Prunslík stranou, trhl sebou a&nbsp;pokynul Gmündovi na&nbsp;znamení, že&nbsp;má&nbsp;volnou cestu. Obr k&nbsp;dívce přistoupil, mírně se&nbsp;uklonil a&nbsp;podal jí&nbsp;růži. Vypadalo to, že&nbsp;ji&nbsp;přinesl právě pro tuto příležitost, což ovšem popíralo pravdivost scény představování, jež se&nbsp;odehrála před mýma očima, a&nbsp;vzbudilo to&nbsp;ve&nbsp;mně nové podezření. Dívka ještě jednou rychle pohlédla na&nbsp;plukovníka a&nbsp;ten přikývl. Viděl to&nbsp;Prunslík a&nbsp;ihned ho&nbsp;napodobil&nbsp;– horlivě přikyvoval. Pak sklonil hlavu na&nbsp;stranu, strčil si&nbsp;prst do&nbsp;ucha a&nbsp;zapitvořil se.</span></p>
          <p class="chunk" data-nb-ref-number="59" data-nb-words="35" data-nb-chars="210"><span class="idea" data-nb-ref-number="61" id="idea61" data-nb-words="35" data-nb-chars="210">Chladně potřásla Gmündovi rukou, růži si&nbsp;vzala, ale nehnula při tom brvou. Nemohl jsem si&nbsp;nevšimnout, jak znamenitě se&nbsp;ovládá. Anebo… Nemůže to&nbsp;být jinak? Co&nbsp;když se&nbsp;s&nbsp;tou groteskní dvojicí vůbec nevidí poprvé?</span></p>
          <p class="chunk" data-nb-ref-number="60" data-nb-words="77" data-nb-chars="461"><span class="idea" data-nb-ref-number="62" id="idea62" data-nb-words="77" data-nb-chars="461">Opět jsme se&nbsp;posadili, plukovník nabídl Bělské židli a&nbsp;vysvětlil jí&nbsp;úkol. Trochu zastřeným hlasem ho&nbsp;ubezpečila, že&nbsp;to&nbsp;pochopila a&nbsp;že nemá žádné otázky. Nedalo mi&nbsp;to&nbsp;a&nbsp;prohlédl jsem si&nbsp;její profil. Krk měla silný, zařezával se&nbsp;do&nbsp;něj límec košile. Čistá pleť, ale poněkud těžká brada, rty spíše středně plné, nedosahující těžkosti rysů kolem úst a&nbsp;tváří. Mírně ohrnutý nos, rovné čelo, protáhlé černé obočí. Ta&nbsp;tedy opravdu klame tělem, pomyslel jsem si. Škoda.</span></p>
          <p class="chunk" data-nb-ref-number="61" data-nb-words="75" data-nb-chars="423"><span class="idea" data-nb-ref-number="63" id="idea63" data-nb-words="75" data-nb-chars="423">Gmünd se&nbsp;pustil do&nbsp;vysvětlování, jaké kroky hodlá v&nbsp;nejbližší době podniknout. Hovořil k&nbsp;Olejářovi a&nbsp;nás si&nbsp;zdánlivě nevšímal. Policistka zamyšleně otáčela růží v&nbsp;prstech a&nbsp;tu a&nbsp;tam ke&nbsp;mně zvedla zadumané oči. Prunslík ji&nbsp;sledoval zálibným pohledem, já&nbsp;jsem předstíral, že&nbsp;se&nbsp;dívám z&nbsp;okna. Nešla mi&nbsp;z&nbsp;mysli její ústa. Když se&nbsp;na&nbsp;mě prve usmála, zahlédl jsem její malé zuby a&nbsp;za&nbsp;nimi černou tmu. Viděl jsem ústa, která mlčí.</span></p>
          <p class="chunk" data-nb-ref-number="62" data-nb-words="36" data-nb-chars="189"><span class="idea" data-nb-ref-number="64" id="idea64" data-nb-words="36" data-nb-chars="189">Náhle se&nbsp;na&nbsp;mě zpříma podívala a&nbsp;řekla: „Já vás asi znám. Slyšela jsem o&nbsp;vás. Nebyly to&nbsp;hezké věci, nevěřila jsem jim. A&nbsp;ten vyhazov od&nbsp;policie byl pěkný podraz. Jsem ráda, že&nbsp;jste zpátky.“</span></p>
          <p class="chunk" data-nb-ref-number="63" data-nb-words="30" data-nb-chars="165"><span class="idea" data-nb-ref-number="65" id="idea65" data-nb-words="30" data-nb-chars="165">Úplně mě&nbsp;tím vyvedla z&nbsp;míry. Gmünd si&nbsp;dál tiše povídal s&nbsp;Olejářem a&nbsp;Prunslík nás pobaveně sledoval. Neušlo jí, do&nbsp;jakých rozpaků mě&nbsp;uvedla, ale nebrala na&nbsp;to zřetel.</span></p>
          <p class="chunk" data-nb-ref-number="64" data-nb-words="23" data-nb-chars="143"><span class="idea" data-nb-ref-number="66" id="idea66" data-nb-words="23" data-nb-chars="143">„Těší mě, že&nbsp;budeme pracovat spolu. S&nbsp;člověkem, který si&nbsp;nosí do&nbsp;kostela dalekohled, se&nbsp;setkávám poprvé. Nebylo by&nbsp;lepší, kdybychom si&nbsp;tykali?“</span></p>
          <p class="chunk" data-nb-ref-number="65" data-nb-words="30" data-nb-chars="162"><span class="idea" data-nb-ref-number="67" id="idea67" data-nb-words="30" data-nb-chars="162">Zavrtěl jsem hlavou, celý zmatený z&nbsp;toho, že&nbsp;mě&nbsp;zná, a&nbsp;pak jsem pro změnu přikývl. „Ano,“ zablekotal jsem, „říkejte mi… víte, já&nbsp;bych rád, abyste mi&nbsp;říkala jen&nbsp;–“</span></p>
          <p class="chunk" data-nb-ref-number="66" data-nb-words="43" data-nb-chars="249"><span class="idea" data-nb-ref-number="68" id="idea68" data-nb-words="43" data-nb-chars="249">Ale skočila mi&nbsp;do&nbsp;řeči: „Vlastně jsme na&nbsp;tom podobně. Já&nbsp;jsem Rozeta. Nemožné jméno, viď? A&nbsp;ty, jestli se&nbsp;nemýlím,“ usmála se&nbsp;a&nbsp;zvedla ruku, „musíš být Květoslav.“ Potom mě&nbsp;růží, již dostala od&nbsp;Gmünda, jemně udeřila do&nbsp;čela. Starověký projev přízně.</span></p>
          <p class="chunk" data-nb-ref-number="67" data-nb-words="14" data-nb-chars="76"><span class="idea" data-nb-ref-number="69" id="idea69" data-nb-words="14" data-nb-chars="76">Znala mě&nbsp;jménem, a&nbsp;přece jsem jí&nbsp;nepřišel směšný. Byl jsem bez sebe radostí.</span></p>
          <p class="chunk" data-nb-ref-number="68" data-nb-words="150" data-nb-chars="896"><span class="idea" data-nb-ref-number="70" id="idea70" data-nb-words="150" data-nb-chars="896">Stálo to&nbsp;námahu, probrat se&nbsp;z&nbsp;okouzlení. Gmünd se&nbsp;něčemu usmíval, opíral se&nbsp;v&nbsp;židli a&nbsp;těkal pohledem po&nbsp;stropě. Prunslík se&nbsp;kdovíproč krčil za&nbsp;zády plukovníka, který stál u&nbsp;okna a&nbsp;vyhlížel ven. Jednou rukou se&nbsp;držel za&nbsp;krk, druhou si&nbsp;svíral temeno hlavy. Náhle mu&nbsp;z&nbsp;pravého ucha vytryskla tekutina hustá a&nbsp;černá jako asfalt. Prunslík udělal šerednou grimasu a&nbsp;koulel očima, zatímco u&nbsp;svého vlastního ucha otáčel imaginárním kohoutkem. Rozeta vstala a&nbsp;chtěla něco říct, ale bleskově si&nbsp;přiložil ukazovák na&nbsp;křivé rty. Jeho ledové modré oči zakazovaly jakýkoli odpor, doslova Rozetu přimrazily k&nbsp;podlaze, jejich nečekaná výhrůžka ji&nbsp;zastavila v&nbsp;půli kroku. Zvedla zrak k&nbsp;Olejářovi. Hlava se&nbsp;mu&nbsp;na&nbsp;krku třásla, jako by&nbsp;překonával záchvat koliky. Odporný proud valící se&nbsp;z&nbsp;ucha mu&nbsp;stekl na&nbsp;rameno saka. Potom křeč přešla. Uvědomil si, co&nbsp;se&nbsp;stalo, a&nbsp;vyplašeně se&nbsp;po&nbsp;nás ohlédl. Pak vyšel z&nbsp;místnosti.</span></p>
          <p class="chunk" data-nb-ref-number="69" data-nb-words="69" data-nb-chars="387"><span class="idea" data-nb-ref-number="71" id="idea71" data-nb-words="69" data-nb-chars="387">Gmünd se&nbsp;stále díval do&nbsp;stropu, jako by&nbsp;si&nbsp;ničeho nevšiml. Prunslík se&nbsp;uchechtl&nbsp;– tak, aby to&nbsp;znělo jako zakašlání, ale aby to&nbsp;ustupující Olejář určitě slyšel. Rozeta se&nbsp;tvářila, jako by&nbsp;ho&nbsp;chtěla okřiknout, ale pak si&nbsp;to&nbsp;rozmyslela a&nbsp;beze slova odešla. Já&nbsp;jsem zůstal sedět a&nbsp;soustředil se&nbsp;na&nbsp;své srdce, které si&nbsp;z&nbsp;důvodů, jimž jsem nerozuměl, zároveň přálo i&nbsp;nepřálo utíkat za&nbsp;Rozetou.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sedmikosteli_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>