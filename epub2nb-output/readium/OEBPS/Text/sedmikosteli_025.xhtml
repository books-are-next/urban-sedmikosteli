<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>sedmikosteli-21</title>
		<link href="../Styles/sedmikoste_idstyles.css" rel="stylesheet" type="text/css"/>
	</head>
	<body id="sedmikosteli" xml:lang="cs-CZ">
		<div>
			<p id="toc_marker-19" class="MLP-uroven2-kapitola">XIX</p>
			<p class="MLP-citat">Odneste hodiny!<br/>Čas sám mi v&#160;srdci bije.</p>
			<p class="MLP-dopis-podpis">— <span class="char-style-override-3">K. Kraus</span></p>
			<p class="MLP-text-bez1radku">Býval jsem vzorem nehybnosti. Visel jsem v&#160;prostoru a&#160;vpisoval do&#160;něj svůj nehybný skok, rozrážel jsem tělem vzduch a&#160;pouštěl dolů na&#160;ty maličké svou němou hrůzu. Věděli, že jim neublížím, nemoha se vzdálit z&#160;místa, jež mi bylo určeno, a&#160;přece se s&#160;pláčem schovávali v&#160;máminých sukních. Bylo to mé skromné povyražení. Po&#160;letech mě za&#160;to stihl trest: přitáhli smrtonoši v&#160;železných kloboucích a&#160;vestách ušitých z&#160;kněžských ornátů, shodili mne do&#160;hlubiny a&#160;roztloukli na&#160;padrť, rozdrobili mě na&#160;střelivo pro své pojízdné praky zdobené rudým kalichem v&#160;černém poli, korouhvemi rabiátů a&#160;bratrovrahů. Velmi se báli mě a&#160;mých bratří, proto nás zničili. Jejich víra byla scestná. Jediné, co po&#160;mně zbylo, je vyprávění, a&#160;slyší je pouze ti schopní a&#160;ochotní naslouchat.</p>
			<p class="MLP-text">Byl jsem součástí nosného a&#160;opěrného systému, měl jsem tu nejdůležitější funkci, odváděl jsem ze střechy vodu. Kdyby mě nebylo, protrhla by krovy a&#160;zaplavila kostel.</p>
			<p class="MLP-text">Vtékala do&#160;mě vzadu, prýštila vpředu. Takto podivně mnou proudila a&#160;já byl na&#160;to hrdý. Prskal jsem dál než moji kamenní bratři a&#160;byl jsem ze všech nejšerednější.</p>
			<p class="MLP-text">Mé tělo trčelo kupředu, z&#160;té hloubky dole mne jímala závrať, a&#160;tak jsem se raději díval před sebe. Také pohled vzhůru mi naháněl strach&#160;– nejsem z&#160;těch, kdo ho jsou hodni. Ale mé oči ho byly schopny, a&#160;kdo by vám tvrdil, že ne, je sprostý lhář. Strměla nade mnou široká špice a&#160;ještě dvě menší po&#160;stranách, všechny tři dávaly městu na&#160;paměť, kam obracet zrak.</p>
			<p class="MLP-text">Měl jsem na&#160;starost vodu z&#160;prostřední střechy, jejích severovýchodních stěn. Hnal ji ke&#160;mně kamenný žlab, vestavěný do&#160;římsy nad žlutým zdivem. Občas se ke&#160;mně dostalo pár kapek z&#160;jihozápadní části; neodmítl jsem a&#160;půvabným obloukem je ze sebe vyvrhl, jak velí francouzský mrav.</p>
			<p class="MLP-text">Ať jsem si málem oči vykroutil, sebe sama se mi nikdy spatřit nepodařilo. Tím líp pro mě&#160;– nebyl jsem krasavec. Z&#160;pohledu na&#160;dva nejbližší z&#160;mých sedmi bratří jsem hádal na&#160;zubatý dračí hřbet a&#160;protáhlé tělo se zakrnělými prackami složenými na&#160;prsou a&#160;ostnatým ocasem stočeným do&#160;ďábelské šestky. Viděl jsem však dvojici dlouhých zahnutých rohů, bodajících přímo dopředu nad protáhlý ohrnutý rypák se špičáky čnícími z&#160;otlemené huby.</p>
			<p class="MLP-text">Onoho rána padal stříbrný déšť. Voda byla studená, chladila jícen a&#160;patro, měl jsem jí plnou tlamu a&#160;chrlil bez ustání. Mraky stály vysoko a&#160;provazce vody nebyly hustě spletené, viděl jsem jimi do&#160;daleka. Slyšet však bylo zle; z&#160;podkroví za&#160;mnou se od&#160;kuropění ozývalo bušení kladiv a&#160;rány dlát do&#160;kamene. V&#160;hloubce pode mnou klečel v&#160;trávě řemeslník a&#160;leštil těžký opracovaný kámen, jeden z&#160;tisíce pro nový klášter vyrůstající pod kostelem. Muž pro samou práci zapomněl na&#160;svět a&#160;Bůh za&#160;to ztrestal jiné. Přihodilo se to tak:</p>
			<p class="MLP-text">Na&#160;Větrníku, kam jsem měl přes rajský sad navěky upírat své zvědavé oči, se znovu stavělo. Tamní kostel stál déle, ale na&#160;rozdíl od&#160;našeho mu dlouho chyběla střecha. Nyní byla skoro hotová, otočná ramena dvou šibenicových jeřábů, velkého a&#160;malého, se zastavovala jen od&#160;setmění do&#160;svítání a&#160;o&#160;nedělích.</p>
			<p class="MLP-text">V&#160;ten čtvrteční den se však zastavila hned poté, co se staveniště začalo hemžit řemeslníky. Kde se vzal, tu se vzal, u&#160;kostela se objevil hnědý kůň a&#160;na&#160;něm herold s&#160;jasnou zástavou. Postavil se ve&#160;třme­nech, jeho ruka se rozmáchla v&#160;přehnaném gestu. Hlas ke&#160;mně nedolehl, ale ještě nedomluvil, když kolem propukl zmatek. Zedníci, kameníci a&#160;pokrývači pobíhali sem a&#160;tam, jedni se převlékali do&#160;čistého, jiní se pádili umýt ke&#160;kádím přivezeným od&#160;Botiče. Nestihli to. Herold se hbitě sesmekl z&#160;koně, poklekl na&#160;jedno koleno a&#160;sklonil hlavu. V&#160;tu chvíli se od&#160;žluté omítky presbytáře odrazil tmavý stín jezdce, jenž objel kostel od&#160;jihozápadu, zničehonic se vynořil zpoza věže a&#160;minul tři opěráky zpola zastřešené lodi. Jeho postava byla vysoká, ale nehezky přihrblá. Z&#160;ramen mu splýval dlouhý těžký plášť na&#160;cesty, tmavězelený, dle matného lesku sametový, na&#160;hlavě mu seděl široký věnec ze srsti stříbrné lišky. Vlasy pod ním byly víc šedivé než hnědé. Řemeslníků si nevšímal&#160;– ti jen neochotně uhýbali před jeho vysokým, pomalu kráčejícím koněm, a&#160;pak sinalí, jako podťatí padali do&#160;rozmoklého drnu. Díval se nahoru, a&#160;to se zřejmou bolestí; celý byl vykroucen do&#160;strany. Před jeho koněm poklekl člověk, kterého jsem znal: mistr naší i&#160;jejich stavební huti, malý tlouštík v&#160;černém, s&#160;černou čapkou v&#160;sevřených dlaních. Něco jezdci říkal, rozrušený, a&#160;nemýlil-li mě zrak, poněkud zkroušený. Pán nad ním mávl rukou&#160;– tak, aby to vypadalo jako blahosklonné pokývnutí. Mistr před ním padl na&#160;tvář.</p>
			<p class="MLP-text">Najednou hrbatce obklopil chumel pestře oděných rytířů a&#160;chvíli ho nebylo vidět. Nato se z&#160;jejich středu vynořila koňská hlava, za&#160;ní liščí čelenka, nakonec rozezlená tvář. Jezdec zamířil rovnou ke&#160;mně… přímo k&#160;našemu kostelu. Nikdo si ho netroufl následovat.</p>
			<p class="MLP-text">Zatímco u&#160;Apolináře se shromažďovala karavana dvojích koní, jedněch s&#160;rytíři v&#160;sedle, druhých obtěžkaných nákladem, a&#160;také červených, modrých a&#160;bílých nosítek a&#160;velkých, plně naložených žebřiňáků o&#160;čtyřech, šesti a&#160;osmi kolech, jezdec pobídl koně do&#160;mírného klusu a&#160;navzdory udiveným pohledům z&#160;davu u&#160;kostela bezstarostně projížděl sadem a&#160;vinicí po&#160;pěšině, kde se svah ostře lámal a&#160;prudce spadal k&#160;novému servitskému klášteru na&#160;Slupi, který často velebili tesaři. Zatáhl za&#160;otěže a&#160;naklonil hlavu; zdálo se, že poslouchá. Nejspíš mu vítr donesl k&#160;uším pravidelný tlukot z&#160;těla našeho chrámu. Vypadal zaujatě. Pobídl koně k&#160;cvalu.</p>
			<p class="MLP-text">Kameník, který se od&#160;rána lopotil přímo pode mnou, si ničeho nevšiml. Jezdec se k&#160;němu přiblížil zezadu, s&#160;úsměvem ve&#160;zjizveném obličeji mu nakoukl přes rameno a&#160;pomalu, naučeným, leč opatrným pohybem vyvlékl nohy z&#160;třmenů a&#160;sestoupil na&#160;zem. Udělal pár krůčků&#160;– těžce kulhal. Kdyby nezaržál kůň, kameník by o&#160;něm nevěděl. Takto zvedl oči a&#160;nato se palicí strefil přímo do&#160;palce. Viděl jsem, jak to v&#160;davu, který výjev sledoval z&#160;druhého kopce, zašumělo. Shrbený muž se pobaveně usmíval, zaváhal, znovu se zaposlouchal do&#160;zvuků vycházejících z&#160;kostela, a&#160;než prošel portálem, sňal z&#160;hlavy čelenku ze stříbrné lišky.</p>
			<p class="MLP-text">Nevím, co se událo uvnitř. Bouchání ustalo a&#160;hrbáč se vyřítil ven bez čelenky a&#160;rudý ve&#160;tváři, jako by úplně zapomněl kulhat. Do&#160;sedla se vyšvihl jako mladík, ale jakmile se v&#160;něm chtěl narovnat, zkřivil tvář a&#160;zůstal ohnutý. Pobídl zvíře zlatými ostruhami a&#160;vjel s&#160;ním do&#160;vinice. Hnal se dolů ze stráně jako smyslů zbavený. Jízda u&#160;Svatého Apolináře se vyrojila jak hejno vos a&#160;řítila se vstříc hrbáčovi. Současně se pohnuly vozy a&#160;nosítka směrem k&#160;nové ulici, mírně se svažující od&#160;kapitulního domu.</p>
			<p class="MLP-text">Na&#160;otočném jeřábu, stojícím asi tucet sáhů od&#160;kostela, oběsili nazítří jistého šlechtice a&#160;s&#160;ním dva kameníky. To oni pracovali v&#160;našem kostele. Řemeslník pode mnou se nechal vytrhnout od&#160;práce a&#160;se sepjatýma rukama hleděl na&#160;smutné divadlo. Když bylo vykonáno, nahlas si povzdechl a&#160;já jsem v&#160;těžkém tichu dobře slyšel jeho slova: „Nešťastný pán, jenž tresce své nejvěrnější.“</p>
			<p class="MLP-text-bez1radku--12-0">„Dál!“</p>
			<p class="MLP-text">Skláněl se nade mnou a&#160;svíral mi svými medvědími tlapami ramena. Třásl se po&#160;celém těle, svaly v&#160;masitých pažích mu škubaly nervozitou, dýchal rychle a&#160;přerývaně a&#160;široká ústa se kroutila v&#160;šklebu nevídané úzkosti. Byl vztekem bez sebe, až jsem se děsil, že mě co nevidět rozmačká nebo mnou mrští o&#160;podlahu. Největší strach naháněly jeho oči: oproti oživlému a&#160;napjatému, rozčilením vibrujícímu tělu byly chladné a&#160;zkamenělé, dva hrozivé jadeity&#160;– zelené oblázky do&#160;praku zloby.</p>
			<p class="MLP-text">„Mluvte! Musíte to dokončit. Říkal jste, že tam byla střecha&#160;– už tehdy byla na&#160;kostele střecha! Co tam dělali ti lidé a&#160;proč za&#160;to museli pykat? Kdo byl ten šlechtic?“</p>
			<p class="MLP-text">„Co po&#160;mně chcete? O&#160;kom mám mluvit?“
„Nevzpomínáte si? Nedostavěný Karlov, naproti Apolinář a&#160;ten muž na&#160;koni… prodloužená ruka Boží.“</p>
			<p class="MLP-text">„Záchvat… Je mi strašně, nechte mě být. Nic nevím, nechápu, co chcete slyšet.“</p>
			<p class="MLP-text">„To není možné! Lžete!“ burácel Gmünd. „Vy dobře víte, proč ho dal popravit, a&#160;já to jen tuším. Taková hanebnost! Zrovna jeho. Truchlil bych nad tím omylem…! Svět neviděl větší nedorozumění.“</p>
			<p class="MLP-text">„Jestli jsem blouznil, odpusťte mi. Jsou to ty stavy, kterými trpím od&#160;dětství. Prosím vás, nechte mě být.“</p>
			<p class="MLP-text">„Víc neví,“ ucedil někdo za&#160;ním. Prunslík. Gmünd mě pustil. Pomalu jsem se napřímil a&#160;uhladil si na&#160;prsou zmačkaný kabát. Obr o&#160;krok ustoupil, ale nespouštěl ze mě své vražedné oči. Po&#160;chvíli pokrčil rameny a&#160;řekl:</p>
			<p class="MLP-text">„Omlouvám se. Nechal jsem se unést, tolik mě vaše vyprávění zaujalo. Ohromuje mě, že víte o&#160;těch chrličích.“</p>
			<p class="MLP-text">„Prosím?“</p>
			<p class="MLP-text">„O&#160;chrličích na&#160;karlovském kostele. Dlouho tu nepobyly, rozbily je kališnické hordy. Vojáci byli pověrčiví a&#160;ušlechtilých příšer se báli. Rozbíjeli je na&#160;střelivo. Jak se jim jednou podařilo draka, démona, divé zvíře nebo lidského hříšníka ulomit, zbytek práce za&#160;ně udělala výška. Kámen se rozlétl na&#160;kusy, které pak hrdinní husité zahrabali na&#160;pěti různých místech, aby se jim svržený sok nemstil.“</p>
			<p class="MLP-text">„O&#160;tom nic nevím. Jdu domů, není mi dobře.“</p>
			<p class="MLP-text">„Počkejte! Počkejte přece. Pojďte nahoru, vystoupíte s&#160;námi do&#160;podkroví a&#160;tam si jistě zas vzpomenete. Odměním se vám, nebudete litovat.“</p>
			<p class="MLP-text">„Pochybuji, že vám můžu cokoli říct. Jsem vyčerpaný. Rád vám budu dělat doprovod, ale abych s&#160;vámi lezl pod střechu kostela, to po&#160;mně nechtějte. Mám hrůzu z&#160;výšek a&#160;respektuji zákazy. A&#160;vůbec&#160;– jak to, že tu s&#160;námi není nikdo od&#160;policie?“</p>
			<p class="MLP-text">Proklouzl jsem mu pod rukama, doběhl k&#160;východu a&#160;opřel se do&#160;těžkých dveří. Než za&#160;mnou zaklaply, zaslechl jsem Gmündův hlas, jak poroučí, abych se nazítří dostavil ve&#160;stejnou dobu. Nejraději bych byl odmítl, ale postel, do&#160;které jsem se v&#160;tu chvíli tak těšil, se nacházela v&#160;modrém pokoji hotelu Bouvines, kde mě hostil můj podivuhodný dobrodinec.</p>
			<p class="MLP-text-bez1radku--12-0">Jáma v&#160;Resslově ulici, otevřená rána v&#160;těle města, žalující podmračenému nebi, začala tou dobou budit pozornost. Kdo šel kolem, musel do&#160;ní aspoň nahlédnout nebo vhodit korunu, schválně kdy dopadne. Motoristé chtěli vědět, jak dlouho ještě bude pod Karlovým náměstím omezen provoz. Kdo podlezl první okruh zátarasů a&#160;odvážil se k&#160;druhému, ucítil silný sladkokyselý zápach stoupající z&#160;kráteru a&#160;otravující bezprostřední okolí. Ovoce se ve&#160;studené černé jámě kazilo pomalu, až po&#160;několika dnech propukl rozkladný proces naplno. Pach z&#160;jámy byl omamný, shnilé mango, pomeranče, citrony a&#160;broskve smíšené s&#160;tlejícími irisy, fréziemi a&#160;bramboříky způsobovaly kolemjdoucím nepříjemné chvilky.</p>
			<p class="MLP-text"><span>Všechny pokusy o&#160;vyproštění pohřbené avie selhaly, naopak hrozilo nebezpečí dalších podzemních sesuvů. Den po&#160;nehodě byl pod silnicí proveden geologický a&#160;archeologický průzkum, který zjistil, že mezi bývalým chrámem svatého Karla Boromejského s&#160;přilehlým klášterem a&#160;kostelem svatého Václava se rozkládají rozsáhlé dutiny, které se v&#160;užším pásmu táhnou podél náměstí až ke&#160;klášterním pozemkům emauzským. Ve&#160;večerních novinách, jež vycítily skandál a&#160;začaly se případem soustavně zabývat, jsem se dočetl, že o&#160;těchto kavernách, snad pradávných jeskyních, ve&#160;středověku přestavěných na&#160;sklepení, neměl novověk ani </span><span>potuchy.</span><span> Po&#160;plošném rušení kostelů a&#160;konventů v&#160;době josefínské upadly v&#160;zapomenutí.</span></p>
			<p class="MLP-text">Přehoupl se týden a&#160;díra dál vypouštěla na&#160;Pražany své odporné výpary. Do&#160;jejích hlubin se na&#160;laně spouštěli speleologové a&#160;jejich zprávy z&#160;podzemí ohromily veřejnost i&#160;její zákonně zvolené zástupce. Pod zmíněnými třemi kostely byla objevena krypta dlouhá na&#160;dvě stě metrů a&#160;široká až třicet, o&#160;několika patrech a&#160;dobrých třech stovkách zazděných kobek. Průzkumníci nezjistili, co se v&#160;místnůstkách ponořených do&#160;věčné tmy skrývá, ale historici se spolu s&#160;archeology shodli na&#160;hypotéze rozsáhlého podzemního pohřebiště a&#160;unikátní kostnice, využívané mnichy z&#160;křižovnického kláštera při Svatém Petru a&#160;Pavlu a&#160;benediktinského kláštera Na&#160;Slovanech. Odborníci požádali o&#160;důkladný průzkum dutiny, neboť jak tušili, mohla se stát významným nalezištěm kosterních pozůstatků a&#160;památek značné historické hodnoty.</p>
			<p class="MLP-text">Správa městských komunikací o&#160;tom nechtěla ani slyšet. Ve&#160;hře je bezpečnost desítek, možná stovek chodců i&#160;motoristů, argumentovali její představitelé, každou chvíli hrozí propad celé západní strany Karlova náměstí; podobný osud jako avii čeká několik nejbližších domů jakož i&#160;velkou část komplexu Vysokého technického učení; s&#160;bezpečností obyvatel nelze hazardovat. Svá tvrzení dokládali apokalyptickými výpočty. Navrhli rychle proveditelný a&#160;stoprocentně spolehlivý plán, řešící problém propadlé silnice jednou provždy. Usnesli se na&#160;nejlepším a&#160;nejrychlejším řešení: bez ohledu na&#160;nálezy celé proděravělé podzemí vybetonovat.</p>
			<p class="MLP-text">Proti tomu protestovala skupina architektů, která v&#160;radikálnosti a&#160;hrubých metodách plánu spatřovala zásah tzv. betonové lobby. Členové architektonického sdružení přišli s&#160;vlastní, pomalejší a&#160;citlivější variantou. Chtěli poskytnout čas archeologům, aby všechny cenné pozůstatky exhumovali a&#160;podrobili je laboratorním výzkumům. Pak, pokud by se neprokázalo, že klášterní sklepení mají kulturněhistorickou hodnotu, pro niž by se musela zachovat už ze zákona, plánovali využít je jako velkolepé podzemní garáže, a&#160;navíc v&#160;nich zbudovat kolektory tepla, které se pod Skalkou dere na&#160;povrch s&#160;horkými prameny z&#160;hlubin.</p>
			<p class="MLP-text">Mezi nejaktivnější zástupce této skupiny patřil inženýr Záhir. Trochu mě překvapilo, když jsem na&#160;jeho jméno narazil v&#160;novinách mezi podpisy těch, kdo zaslali městskému zastupitelstvu otevřený dopis apelující na&#160;zdravý rozum. A&#160;ještě větší bylo mé překvapení, když jsem si v&#160;jiném vydání večerníku přečetl, že příznivci radikálního řezu si do&#160;svého čela zvolili inženýra Barnabáše.</p>
			<p class="MLP-text">Stranil jsem umírněným&#160;– jejich přístup nevylučoval ostatní možnosti a&#160;vždycky se dal pozměnit, také v&#160;tom jistě hrála roli skutečnost, že jsem se se Záhirem osobně znal. Dokonce jsem se rozhodl mu zatelefonovat a&#160;vyjádřit mu svou podporu, ale znemožnil mi to plukovník Olejář. Den po&#160;nepříjemné návštěvě Karlova mě pozval na&#160;ústředí a&#160;dal mi úkol, jehož znění mi málem vyrazilo dech: spolupracovat s&#160;kapitánem Junkem při zajištění Barnabášovy bezpečnosti. Ani jsem Olejáře nenechal domluvit. Požádal jsem ho, aby mi tuto práci nezadával, protože s&#160;Barnabášem nesouhlasím, a&#160;sebekriticky jsem dodal, že moje selhání už stálo jednoho člověka život. Dokonce jsem mu řekl o&#160;tom, jak se mi ve&#160;Štěpánské čtvrti ztratil Záhir. Abych ho přesvědčil, přiznal jsem, že mě Záhir ze svých služeb sám brzy propustil.</p>
			<p class="MLP-text">Mohl jsem už vědět, že s&#160;policistou, jako je Olejář, se nediskutuje. Nechtěl nic slyšet, namítl, že mé kšefty s&#160;panem Záhirem ho nezajímají, a&#160;pokud jde o&#160;Pendelmanovou, určitě vím, že její případ ve&#160;skutečnosti nikdy nebyl uzavřen, pouze odložen, a&#160;tak si nemám zbytečně sypat popel na&#160;hlavu. Musím zůstat v&#160;Praze a&#160;čekat na&#160;instrukce, být k&#160;dispozici, dokud mě nepověří něčím jiným. Slíbil mi opatřit pokoj v&#160;policejní ubytovně, kam se budu moci do&#160;měsíce přestěhovat. Vytáhl jakýsi blanket a&#160;napsal mi tam, abych si v&#160;policejním skladu vyzvedl vysílačku. Pak si mě změřil zkoumavým pohledem a&#160;připsal tam ještě služební pistoli, pouzdro a&#160;dvacet nábojů. Jeho důvěra mě umlčela i&#160;přes mé přesvědčení, že si ji nezasloužím.</p>
			<p class="MLP-text">Pistole byla velká a&#160;těžká, v&#160;tlustém koženém pouzdře mě tlačila do&#160;podpaží. Když jsem si ji spolu s&#160;vysílačkou a&#160;policejním odznakem vyzvedl, připadal jsem si jako kluk, co si jde hrát na&#160;policajty a&#160;na&#160;zloděje. Byl jsem rád, že kabát od&#160;Pendelmanové spolehlivě skryje ostudné vyboulení. Zbraň jsem nosil už dřív, ale byla menší než tato a&#160;nevypadala tak nebezpečně; když jsem ji měl připjatou vzadu k&#160;opasku, ani jsem o&#160;ní nevěděl a&#160;na&#160;to, že bych ji mohl někdy použít, se mi dařilo nemyslet. Tahle se mi svou zlověstnou hranatostí připomínala pořád.</p>
			<p class="MLP-text">Vyzkoušel jsem vysílačku a&#160;ohlásil se Junkovi. I&#160;přes praskavé spojení jsem poznal, jak málo po&#160;chuti mu je naše nová spolupráce. Řekl, že ho jako vždycky informují až na&#160;poslední chvíli a&#160;že si v&#160;tomto případě týmovou práci zatím nedovede představit. Napadlo mě, že kdyby měly vysílačky sluchátko, Junek by s&#160;ním teď určitě praštil. Strčil jsem přístroj do&#160;kapsy a&#160;vyslovil tiché přání, aby ohluchl a&#160;oněměl.</p>
			<p class="MLP-text-bez1radku--12-0">Události mě zdržely, na&#160;schůzku s&#160;Matyášem Gmündem jsem se nemohl dostavit včas, a&#160;přece jsem si protáhl cestu přes Albertov, takže mi místo deseti minut zabrala tři čtvrtě hodiny. Možná mě k&#160;tomu vedl vzdor, ale spíš jsem to udělal proto, že začalo sněžit. Třetí podzimní sníh.</p>
			<p class="MLP-text">Za&#160;slupským kostelem jsem se dal Horskou a&#160;pak zabočil mezi jednotlivé budovy lékařské a&#160;přírodovědecké fakulty. Chvíli jsem tam bloudil a&#160;poslouchal vítr, který se sem hnal hned ze severu, hned ze západu a&#160;hlasitě tu vyváděl, jako by puristické stavby z&#160;počátku století byly vybaveny důmyslným zesilovačem jeho strašidelného sténání. Z&#160;chumelenice jsem se vynořil pod prosklenou rotundou Purkyňova ústavu, která tvarem připomíná modlitebnu, a&#160;v&#160;úleku se před ní zastavil. Pět velkých oken v&#160;prvním a&#160;deset okének v&#160;druhém patře ostře kontrastovalo s&#160;ledovým plédem pokrývajícím kuželovitou střechu, parapety a&#160;chodník. Odspoda až nahoru halilo zevnitř okna tmavé sukno, rotunda tu stála jako černý maják, co nikdy nesvítí&#160;– znamení zaslepení, s&#160;jakým se troufalá věda pokouší proniknout do&#160;tajů bytí. Neměl jsem tušení, jaké mše se za&#160;mrtvými okny slouží, ale s&#160;ohavnou vzpomínkou na&#160;jiný svatostan vědeckých božstev, jehož modravá omítka se ztrácela mezi vířícími vločkami, jsem zrychlil krok a&#160;zamířil k&#160;albertovským schodům.</p>
			<p class="MLP-text">Něco mě však donutilo do&#160;třetice se na&#160;své cestě zastavit. Za&#160;křižovatkou Albertova a&#160;Votočkovy ulice zastiňuje dlážděný chodník mezi ploty smuteční vrba. Pod zkroucenými prsty holých větví někdo stál. O&#160;plot se opírala malá paní v&#160;dlouhém kabátě, s&#160;velkými brýlemi na&#160;nose a&#160;hnědou taškou v&#160;ruce. Oky plotu upřeně pozorovala záhony opodál. Ani jsem nemusel sledovat směr jejího pohledu, to, co ji zaujalo v&#160;zahradě experimentální biologie, jsem nemohl přehlédnout. Ze sněhu rašily palicovité rostliny zbarvené modře, žlutě a&#160;oranžově, a&#160;to po&#160;celé délce, od&#160;spodní části stonku vzhůru, přes listy až po&#160;chumáče nevzhledných plodů. Ty byly okousané. Mezi rostlinami byl sníh zdupaný, některé stopy vedly až k&#160;plotu, stopy kopyt, jaká jsem nikdy neviděl. Připomínala kopyta koňská, nedělená, avšak menší. Nejpodivnější na&#160;nich bylo, že se vpředu neklenula do&#160;kulatých obloučků, nýbrž do&#160;ostře lomených oblouků, naštěstí neokovaných. Jaké štěstí by asi přinesla podkova takového koně?</p>
		</div>
</body>
</html>