<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>sedmikosteli-16</title>
		<link href="../Styles/sedmikoste_idstyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="sedmikosteli" xml:lang="cs-CZ">
		<div>
			<p id="toc_marker-14" class="MLP-uroven2-kapitola">XIV</p>
			<p class="MLP-citat">Přetni to pouto, šupiny shoď z&nbsp;očí.<br/>Jen bláznu v&nbsp;jeho bláznovství snad připadá,<br/>že točí kolem, které se s&nbsp;ním točí.</p>
			<p class="MLP-dopis-podpis">—<span class="char-style-override-3"> T. S. Eliot</span></p>
			<p class="MLP-text-bez1radku">V&nbsp;pondělí jsem vstal časně. Paní Frýdovou, která se od&nbsp;šesti hodin dívala na&nbsp;televizi, to potěšilo. Umíchala mi tři vejce na&nbsp;slanině, a&nbsp;když přede mne tuto královskou snídani prostírala, vyslovila přesvědčení, že jsem si určitě našel práci, prý je to na&nbsp;mně vidět. Neměl jsem to srdce zavrtět hlavou, a&nbsp;tak jsem se soustem chleba v&nbsp;ústech zamumlal, že se mi něco rýsuje. Při jídle jsem sledoval, jak se venku rozednívá do&nbsp;špinavého, žlutošedého rána; vypadalo to na&nbsp;sníh. Rtuť v&nbsp;teploměru za&nbsp;oknem se chvěla na&nbsp;nule.</p>
			<p class="MLP-text">Zatím začalo sněžit na&nbsp;obrazovce televizoru. Paní domácí do&nbsp;něj udeřila, a&nbsp;chumelenice zhoustla. Pak televizi vypnula a&nbsp;posadila se naproti mně. Začala se vyptávat, co jsem v&nbsp;poslední době dělal. S&nbsp;omluvou jsem se stáhl do&nbsp;svého pokoje, ale přišla za&nbsp;mnou; neměl jsem vyvětráno a&nbsp;přikrývky byly rozházené po&nbsp;nábytku. Na&nbsp;maličkém psacím stole ležely otevřené tři knihy, které paní Frýdovou zaujaly. Nečekala na&nbsp;souhlas a&nbsp;šla se podívat. <span class="MLP-znak-kurziva-11b">Kronika královské Prahy, Pražské pověsti a&nbsp;legendy, Mluvící architektura města Prahy</span>. Tázavě zvedla obočí a&nbsp;podotkla, že doufá, že se nevracím na&nbsp;tu hloupou školu. Uklidnil jsem ji, že mě to ani nenapadne. Pak jsem vytáhl zpod postele pilu a&nbsp;rázným tónem oznámil, že musím okamžitě na&nbsp;policii. Překvapeně zamrkala a&nbsp;beze slova vycouvala z&nbsp;pokoje. Ohyzdné rostliny si nevšimla.</p>
			<p class="MLP-text">Vyrazil jsem příliš brzy, chtěl jsem být co možná nejdřív za&nbsp;dveřmi. Řekl jsem si, že dojdu na&nbsp;Bojiště pěšky. Panelové domy spaly, zahrádky ve&nbsp;svahu se choulily zimou, chodníky mlčely. Šel jsem tichým krokem. Jen na&nbsp;silnicích to skučelo, za&nbsp;okénky přepravních strojů tu a&nbsp;tam blikla lidská tvář, světlá protažená šmouha. Připadal jsem si v&nbsp;tom náměsíčném, do&nbsp;neznáma ujíždějícím městě výjimečný: jediný pěšák, pocestný, stopař. Dokonce jsem se dopustil hříchu sebelásky; když kolem mne prosupěl xtý autobus, pokusil jsem se na&nbsp;sebe podívat očima jedné z&nbsp;bledých tváří v&nbsp;něm uvězněných: osamělý Indián v&nbsp;zašlém ponču, ubírající se s&nbsp;rámovou pilou přes rameno k&nbsp;lesu. Bezpochyby se ten muž pohybuje, ale v&nbsp;porovnání s&nbsp;rychlostí automobilů to vypadá, jako by stál a&nbsp;chůzi z&nbsp;jakéhosi důvodu jen předstíral. Lenoch jakýsi, myslí si bledá tvář. Čeká snad, že se k&nbsp;němu někdo přidá? Kdo by se odvážil, když mu jde v&nbsp;patách obluda Čas a&nbsp;už už otvírá chřtán? Vždyť Čas nejdřív požírá pomalé&nbsp;– ty, co mu nestačí. Co mu neutekli. Zmate je ve&nbsp;svých útrobách a&nbsp;obrátí jejich krok zpátky.</p>
			<p class="MLP-text-bez1radku--12-0">Napůl jsem doufal, že se na&nbsp;policejním ředitelství setkám s&nbsp;Rozetou, ale když jsem před desátou vstoupil do&nbsp;rozlehlé náčelníkovy kanceláře, byl Olejář sám. Aniž zvedl oči od&nbsp;obrazovky počítače, pokynul mi, abych si sedl. Za&nbsp;velkými okny s&nbsp;rozevřenými žaluziemi se z&nbsp;nazelenalého nebe snášely sněhové vločky. Chodníky pokrýval bílý koberec, který zajisté zmizí dřív, než přijde poledne. Svatoštěpánská věž se tenčila v&nbsp;mlžném oparu.</p>
			<p class="MLP-text">Rozbalil jsem noviny ovinuté kolem pily a&nbsp;položil si ji přes nohy. Naschvál jsem zavadil rámem o&nbsp;kovovou židli, abych upoutal plukovníkovu pozornost.</p>
			<p class="MLP-text">Očekávané nadšení neprojevil, ale nález ho zaujal aspoň natolik, aby dal nástroj prozkoumat v&nbsp;laboratoři. Když jej odnesli, podal mi nějaké fotografie. „První přišla ve&nbsp;čtvrtek a&nbsp;druhá v&nbsp;pátek,“ řekl, „ta poslední před chvílí.“</p>
			<p class="MLP-text">Vzal jsem je od&nbsp;něj a&nbsp;pozorně si je prohlížel. Byly velmi tmavé, ale tu a&nbsp;tam černotou prosvítalo světlejší místo, odstín tlumené červeně. Na&nbsp;prvním obrázku nebylo vidět skoro nic, snad prašná zem s&nbsp;úlomky suti a&nbsp;tři čtyři oblázky. Nedalo se určit, jak jsou velké. Za&nbsp;nimi se zvedala špinavá zeď se světlehnědou či okrovou omítkou. Na&nbsp;druhém snímku, o&nbsp;něco světlejším, bylo vidět stejné místo, ale záběr byl posunut doprava. Dva kameny z&nbsp;levého okraje prvního snímku na&nbsp;něm už nebyly, zato vpravo přibyla modrá skvrna. Snímky byly pořízeny v&nbsp;noci nebo pozdě večer, bez použití blesku. Třetí záběr se opět posunul vpravo. Modrých míst v&nbsp;pozadí přibylo, obzvlášť tu vynikala jakási podlouhlá mlhovina. Pro nedostatek světla se však nedalo odhadnout, co představuje. Stejně jako první dvě byla i&nbsp;tahle fotografie špatně zaostřená. Na&nbsp;samém okraji zakrývala rozmazanou bílou křivku černá skvrna. Měla zakulacený okraj a&nbsp;odshora až dolů zabírala asi šestinu výjevu.</p>
			<p class="MLP-text">Pokrčil jsem rameny. „Nejspíš půjde o&nbsp;další varování, tentokrát určené vám. Dávají si na&nbsp;čas, dělají to napínavé, abyste se začal bát jaksepatří. Zítra a&nbsp;pozítří určitě pošlou další a&nbsp;pak se dozvíte, co vám chtějí.“</p>
			<p class="MLP-text">„Za&nbsp;celou moji kariéru se mi nic takového nestalo, až teď. To je podezřelé. Jakoby… Ostatně to může být i&nbsp;blázen, co se tím náramně baví. Někdo jako ten stařík, co nám minulý týden volal. Myslím, že to bylo v&nbsp;úterý. Ano, v&nbsp;úterý večer. Tvrdil spojovatelce, že se ztratil nějaký diadém, a&nbsp;tak ho přepojila k&nbsp;nám, na&nbsp;krádeže. Vylezlo z&nbsp;něj, že se ta věc neztratila jemu, nýbrž nám všem. Nedávalo to <span>smys</span>l. Hulákal do&nbsp;sluchátka, že se na&nbsp;to dívá a&nbsp;že to tam není, a&nbsp;taky že se mu pod okny v&nbsp;poslední době potulují divní lidé, zatímco na&nbsp;strážníka člověk nenarazí, jak je rok dlouhý.“</p>
			<p class="MLP-text">„Říkal, že se dívá na&nbsp;něco, co tam není? Na&nbsp;diadém?“</p>
			<p class="MLP-text">„Ano. Nebrali ho vážně, ale jméno a&nbsp;adresu si zapsali, protože na&nbsp;tom trval. Pozvali ho sem, ale odmítá opustit byt, bydlí kousek odtud.“</p>
			<p class="MLP-text">Nabídl jsem se, že za&nbsp;ním zajdu. Plukovník neměl námitek a&nbsp;zdálo se mi, že s&nbsp;tím napůl počítal. Možná byl rád, že s&nbsp;takovou pochůzkou nemusí zdržovat své lidi. Lístek s&nbsp;adresou jsem strčil do&nbsp;kapsy.</p>
			<p class="MLP-text">Konečně jsem Olejářovi mohl přednést hypotézu, na&nbsp;niž jsme přišli s&nbsp;Gmündem. Mhouřil oči, soustředěně poslouchal, co mu říkám. Když jsem skončil, zavolal z&nbsp;vedlejší kanceláře sekretářku a&nbsp;požádal ji, aby mu našla spis o&nbsp;případu Pendelmanová. Zatímco jsme mlčky čekali, hleděl z&nbsp;okna a&nbsp;vytíral si stočeným kapesníkem uši. Když dívka složku přinesla, otevřel ji, přelétl očima a&nbsp;pak mi ji podal. Tvářil se, jako by mi tím prokazoval mimořádnou čest.</p>
			<p class="MLP-text">Podíval jsem se na&nbsp;první stránku. Bylo to tam. Inženýrka Milada Pendelmanová pracovala na&nbsp;městském zastupitelství téměř třicet let, po&nbsp;celou dobu na&nbsp;jediném odboru: územní plánování.</p>
			<p class="MLP-text">„Tak jsem měl pravdu,“ neodpustil jsem si. Z&nbsp;mého hlasu zaznívalo uspokojení. „Žádná politika, ale architektura.“</p>
			<p class="MLP-text">„A&nbsp;motiv?“ Olejář na&nbsp;mě hleděl z&nbsp;oblaku cigaretového dýmu. Ve&nbsp;výrazu jeho tváře jsem četl potměšilost a&nbsp;pochyby.</p>
			<p class="MLP-text">„Ten ještě budeme muset zjistit. V&nbsp;každém případě zabil Řehoře i&nbsp;Pendelmanovou jeden člověk, podle všech příznaků naprostý šílenec, vysoce nebezpečné individuum se zálibou v&nbsp;divadelních efektech. A&nbsp;mezi dvěma vraždami málem zmrzačil Záhira. I&nbsp;to byla jedna z&nbsp;jeho dramatických inscenací.“</p>
			<p class="MLP-text">„Opravdu si myslíte, že by to zvládl jediný člověk? Vzpomeňte si, jaké překážky by musel překonat: plot na&nbsp;Nuselském mostě, schody ve&nbsp;věži Svatého Apolináře, stožáry před Vyšehradem.“</p>
			<p class="MLP-text">„Nezapomeňte, že měl k&nbsp;dispozici pojízdný jeřáb.“</p>
			<p class="MLP-text">„Copak o&nbsp;to, já na&nbsp;to nezapomínám, ale vysvětlete mi pak, jak je možné, že se oběti nebránily. Se starou ženou jistě neměl tolik práce jako se Záhirem, ten nám ostatně poskytl popis únosu, ale co s&nbsp;Řehořem? Byl to přece chlap jak hora a&nbsp;kde je teď? Jeho rodině zbyly k&nbsp;pohřbení jenom ty nešťastné nohy.“</p>
			<p class="MLP-text">„Provedla to tedy skupina. Teroristická, sektářská, možná obojí dohromady.“</p>
			<p class="MLP-text">Zaváhal. „Můžete mít pravdu. Ale proč by se k&nbsp;vraždám nepřihlásili? Takhle se terorista nechová. Na&nbsp;každý pád dám ještě jednou prozkoumat ty dlažební kostky, kterými vyhrožovali Pendelmanové a&nbsp;Řehořovi, a&nbsp;taky ten dopis, co dostal Záhir.“</p>
			<p class="MLP-text">Vida. Takže i&nbsp;Řehoř byl mezi těmi, kteří dostali kamennou kostku. Vzpomněl jsem si na&nbsp;tu svoji, ukrytou doma ve&nbsp;stole. Původně jsem o&nbsp;ní chtěl pomlčet, ale teď jsem zážitek z&nbsp;Hlavova ústavu Olejářovi vyklopil. Nezmínil jsem se jen o&nbsp;Rozetě v&nbsp;okně budovy a&nbsp;samozřejmě ani o&nbsp;zvířeti na&nbsp;pitevním stole jsem necekl. Vysvětlil jsem to tak, že jsem v&nbsp;budově hledal známého, zločinci že mě sledovali a&nbsp;využili vhodné chvíle, aby mi nahnali strach.</p>
			<p class="MLP-text">Olejář mě poslouchal a&nbsp;temnil se mu zrak. Pak vybuchl zlostí a&nbsp;zapověděl mi pátrat na&nbsp;vlastní pěst. Vynadal mi za&nbsp;to, že jsem mu vše neřekl hned v&nbsp;pátek. Nakonec mě mírnějším hlasem vyzval, abych kostku přinesl k&nbsp;porovnání s&nbsp;ostatními. S&nbsp;pohledem upřeným z&nbsp;okna dodal, že mě nechce mít na&nbsp;svědomí.</p>
			<p class="MLP-text">Jeho starost vypadala upřímně. Ale kdoví&nbsp;– mohla v&nbsp;ní být zašifrována hrozba.</p>
			<p class="MLP-text-bez1radku--12-0">Před dvanáctou se zvedl a&nbsp;pozval mě na&nbsp;oběd dolů do&nbsp;kantýny. Přijal jsem. U&nbsp;výdejového pultu jsem si vybral bezmasé jídlo a&nbsp;hrachovou polévku. Bůhvíproč mi mladá kuchařka naplnila talíř po&nbsp;samý okraj; všiml jsem si, že se mi spolu s&nbsp;jinou dívkou smějí. Při chůzi nebylo možné pár lžic nevyšplíchnout na&nbsp;tác. Olejář nad mým výběrem neznatelně povytáhl obočí, sám polévku vynechal. Nechal si načepovat pivo a&nbsp;objednal i&nbsp;mně. Než za&nbsp;oba zaplatil, bouchl mi napěněnou sklenicí o&nbsp;tác, až jsem ho málem upustil i&nbsp;s&nbsp;obědem. Polévky už byla v&nbsp;talíři polovina. Z&nbsp;kuchyně se valila pára prosycená pachem dušeného masa, cítit byl hlavně česnek a&nbsp;zázvor. Sál se zdál úplně plný. Trémou se mi rozechvěly ruce, připadalo mi, že se všechny hlavy zvedají od&nbsp;jídla a&nbsp;sledují, jak s&nbsp;naloženým podnosem vrávorám po&nbsp;kluzkých dlaždicích. Přímo jsem slyšel, jak hluk a&nbsp;cinkání příborů ustávají a&nbsp;otáčejí se po&nbsp;mně i&nbsp;ti, co sedí zády. Zamlžil se mi zrak a&nbsp;zatočila hlava, z&nbsp;nosu se mi spustila krev. Byl jsem vězněm té hloupé situace.</p>
			<p class="MLP-text">Zvedl jsem hlavu, ale ne dost rychle. Nad horním rtem mě zalechtal teplý pramínek a&nbsp;pár kapek skanulo do&nbsp;polévky, v&nbsp;husté tekutině po&nbsp;nich zůstaly tři rozpité skvrny. Zamrkal jsem, aby se vstřebaly slzy, které mi do&nbsp;očí vehnaly páry z&nbsp;kuchyně. Stál jsem uprostřed jídelního sálu. Koutkem oka jsem zahlédl plukovníka, jak si sedá k&nbsp;neobsazenému stolu na&nbsp;druhém konci a&nbsp;mává na&nbsp;mě. Kromě něj si mě nikdo nevšímal, nezahlédl jsem jediného posměváčka; spadl mi kámen ze srdce. Už jistějším krokem jsem se pustil přes jídelnu.</p>
			<p class="MLP-text">V&nbsp;ten ráz jsem znovu div neupustil tác. Zcela vpravo, poblíž pojízdného pásu na&nbsp;odkládání nádobí, seděla Rozeta. Byla u&nbsp;stolu sama. Tak rád bych si k&nbsp;ní byl přisedl, ale vystavit jejímu pohledu svůj nespolehlivý nos jsem se neodvážil. Udivila mě její vizáž&nbsp;– opět se zcela změnila. Po&nbsp;vyhublé tváři z&nbsp;okna Hlavova ústavu nebylo stopy. Viděl jsem plné líce, silný krk přiškrcený límcem, masitá záda napěchovaná do&nbsp;černé košile stejnokroje; basa metr široká, jak praví starý verš. Jak někdo může tak rychle ztloustnout? Uniforma se jakoby scvrkla, svírala tělo v&nbsp;pevných švech. Policistka uvězněná vlastní uniformou. Žena uvězněná vlastním tělem. Před Rozetou byl jeden hluboký a&nbsp;dva mělké talíře. Všechny tři prázdné. A&nbsp;navíc tam měla tři misky. Jednu téměř prázdnou a&nbsp;dvě plné. Vanilkový pudink s&nbsp;malinovou šťávou a&nbsp;šlehačkou. První misku dojedla ve&nbsp;chvíli, kdy jsem ji míjel. Ještě jsem zahlédl, jak ji odsunula stranou a&nbsp;sáhla po&nbsp;jiné. Vypadala nešťastně. Přinutil jsem se jít dál.</p>
			<p class="MLP-text"><span>Pojízdný pás skřípal do&nbsp;hluku hlasů, špinavé talíře se na&nbsp;něm třásly a&nbsp;tiše řinčely. Představil jsem si, jak všecky odpudivé nedojedky, které odnášel do&nbsp;kuchyňského zákulisí, končí v&nbsp;Rozetiných nenasytných ústech. Rychle jsem vyhlédl z&nbsp;okna po&nbsp;levé straně sálu, abych se uklidnil pohledem na&nbsp;vysoké nebe. Kroužilo na&nbsp;něm hejno krkavců.</span></p>
			<p class="MLP-text">Olejář při jídle zavedl řeč na&nbsp;chlapce, po&nbsp;kterých se v&nbsp;předchozím týdnu slehla zem. Jak vyzvěděl od&nbsp;jejich rodičů, bylo jim sedmnáct let a&nbsp;studovali na&nbsp;jazykovém gymnáziu, oba s&nbsp;průměrnými výsledky. V&nbsp;poslední době si byli poměrně blízcí, často se navštěvovali a&nbsp;chodili spolu na&nbsp;koncerty. Policie samozřejmě přišla s&nbsp;domněnkou, že mladíci se domluvili a&nbsp;utekli z&nbsp;domova, ale rodiče to popřeli, neboť rodinné konflikty, pokud se vůbec udály, nikdy nebyly dramatické. Vyšetřovatelé tedy usoudili, že jde o&nbsp;tajný výlet, možná do&nbsp;zahraničí, o&nbsp;kterém rodiče neměli vědět předem. Tomu zas odporovala skutečnost, že chlapci si nevzali žádné osobní věci ani cestovní doklady. Odešli oblečeni do&nbsp;sychravého počasí, ten, co si s&nbsp;sebou vzal skateboard, matce řekl, že má s&nbsp;kamarádem sraz na&nbsp;plácku pod Novou scénou. Doma měl být do&nbsp;půlnoci. Policie prozatím trvala na&nbsp;myšlence tajného výletu; Olejář si vzpomněl, v&nbsp;jaké oblibě byly před nedávnem cesty do&nbsp;Amsterodamu.</p>
			<p class="MLP-text">Musel jsem namítnout, že to bylo v&nbsp;době, kdy v&nbsp;Praze nebyly tak snadno k&nbsp;dostání drogy. Přerušil mě mávnutím ruky, že to ví taky, ale před těmi lidmi se prý policisté museli tvářit, že se mají čeho chytit. Ve&nbsp;skutečnosti byli bezradní a&nbsp;doufali, že kluci jsou někde na&nbsp;prodlouženém flámu a&nbsp;po&nbsp;víkendu se objeví. Jenže se neobjevili. Pochopil jsem, že jsem se posledně mohl mýlit, když jsem bral jejich zmizení na&nbsp;lehkou váhu.</p>
			<p class="MLP-text">Zatímco jsme pili kávu, přisedl si k&nbsp;nám hřmotný chlap v&nbsp;bílém plášti a&nbsp;zuřivě zaútočil nožem na&nbsp;plátek tuhého hovězího. Měl kovově lesklé černé vlasy, poněkud mastné, a&nbsp;hustý, staromódní, nicméně úzkostlivě pěstěný knír stejné barvy, s&nbsp;konečky mírně zakroucenými vzhůru. Na&nbsp;nose mu seděl cvikr, jenž by majiteli spolu s&nbsp;bílým pláštěm dodával výraz přísnosti a&nbsp;autority, kdyby chlap nebyl celý ušmudlaný a&nbsp;nepáchl potem. Ze všeho nejvíc působil dojmem, jako by vystoupil ze zahnědlého daguerrotypu pořízeného v&nbsp;devatenáctém století.</p>
			<p class="MLP-text">Byl jsem si jist, že ho nevidím poprvé, a&nbsp;také on po&nbsp;mně při žvýkání pokukoval jako po&nbsp;někom, koho zná, přestože z&nbsp;toho má <span>pramalou</span> radost. Olejář mi ho představil jako doktora Truga, soudního patologa a&nbsp;univerzitního lektora anatomie. Najednou jsem to měl&nbsp;– vzpomněl jsem si, kde jsem ho viděl. Poprvé jsem ho zahlédl minulé pondělí, když si s&nbsp;takovou neochotou přijel ke&nbsp;Kongresovému centru pro nohy zavražděného Řehoře, podruhé jsem ho potkal v&nbsp;pátek na&nbsp;chodbě Hlavova ústavu. Byl to snad on, kdo pitval toho jednorožce?</p>
			<p class="MLP-text">Vzpomněl si na&nbsp;mě, uměl se dívat stejně dobře jako já. Ihned se do&nbsp;mě pustil&nbsp;– prý by ho zajímalo, co jsem v&nbsp;pátek v&nbsp;ústavu dělal. Na&nbsp;známého jsem se vymlouvat nemohl, jistě tam znal kdekoho, a&nbsp;tak jsem s&nbsp;kamenným výrazem řekl, že jsem tam sledoval stopu, ale že nemůžu říci jakou, protože je to služební tajemství. Při těchto mých slovech plukovník přimhouřil oči, ale nic neřekl. Vyndal z&nbsp;kapsy saka kapesník a&nbsp;přiložil si ho na&nbsp;pravé ucho. Trug pokrčil rameny a&nbsp;položil mi otázku, při níž mi zaskočil v&nbsp;krku doušek kávy: zda prý ta moje stopa nemá něco společného s&nbsp;rozbitým oknem v&nbsp;pitevně. Střelil jsem pohledem po&nbsp;Olejářovi. Ten, napůl skrytý za&nbsp;saténovým kapesníkem, nepatrně zavrtěl hlavou. Řekl jsem tedy, že o&nbsp;žádném rozbitém okně nevím.</p>
			<p class="MLP-text">Zatímco Trug jedl, s&nbsp;gustem nás seznamoval s&nbsp;výsledky testu přítom­nosti krve na&nbsp;listu pily. Byl pozitivní. Spokojeně jsem se usmál. Olejář, který se pro tentokrát znamenitě ovládal, pouze pokýval hlavou. V&nbsp;pohledu, který mi věnoval, bylo jednak uznání&nbsp;– což mou spo­kojenost zdvojnásobilo&nbsp;–, jednak ironický úsměv nad mou dětin­skou radostí. Když ji viděl doktor, znechuceně se ode mě odvrátil a&nbsp;hovořil už jen s&nbsp;plukovníkem. Je prý rád, že nás potěšil, ale bohužel nás musí i&nbsp;zklamat. Z&nbsp;vlastní iniciativy se pokusil vzorek krve z&nbsp;pily srovnat s&nbsp;krví z&nbsp;nalezených nohou, ale nepovedlo se mu to. Špinavá voda Botiče, plná chemikálií, kov tak porušila, že se stěží dala rozeznat přítomnost čehokoli. Krevní skupina a&nbsp;stáří vzorku jsou však nezjistitelné.</p>
			<p class="MLP-text-bez1radku--12-0">Odpoledne jsem šel navštívit starce, který v&nbsp;úterý telefonoval na&nbsp;policii. Bydlel hned v&nbsp;Lípové, kousek u&nbsp;křižovatky, nad níž se zvedal k&nbsp;tmavnoucímu nebi hranol svatoštěpánské věže.</p>
			<p class="MLP-text"><span>Muž se jmenoval Václavek a&nbsp;odmítl mi otevřít, protože jsem se neměl čím prokázat. Na&nbsp;radu, aby si mou totožnost ověřil telefonátem na&nbsp;policejní ústředí, nijak nereagoval. Hovořil se mnou skulinou v&nbsp;pootevřených dveřích, zajištěných řetízkem. Nebylo mu pořádně vidět do&nbsp;tváře, čeho jsem si všiml, bylo jen zarudlé olysalé temeno, ohnutý nos, váčky pod zanícenýma očima a&nbsp;svraštělá kůže na&nbsp;vyhublém krku. Byl neochotný a&nbsp;stále opakoval, že všecko už policii řekl. Koruna tam prý nebyla, viděl to na&nbsp;vlastní oči, někdo ji ukradl a&nbsp;pak zase vrátil. Víc říci nechtěl, a&nbsp;kdybych mezi dveře nestrčil nohu, zaklapl by je. Zkusil jsem jeho zmatenou řeč zpochybnit dotazem, co tedy viděl, když tam „ta koruna“ nebyla, ale nedal se nachytat a&nbsp;dál vedl svou, že nic. Na&nbsp;můj poslední pokus něco se dozvědět&nbsp;– zda koruna, o&nbsp;níž mluví, je diadém, o&nbsp;němž mluvil posledně&nbsp;–, zavrčel, že to dá rozum, a&nbsp;vší silou mi dupl na&nbsp;nohu zaklíněnou ve&nbsp;dveřích. Nebolelo to, ale instinktivně jsem ucukl. Přitom jsem nártem zachytil starcův pantofel a&nbsp;vytáhl ho ven. Dveře se zabouchly. Zvonil jsem, ale už neotevřel. Zastrčil jsem pantofel za&nbsp;kliku a&nbsp;rozhovor se svědkem zmizení koruny „patřící nám všem“ jsem vzdal. V&nbsp;duchu jsem spílal plukovníkovi, že mi zadal úkol, který by nesplnil ani sebelepší detektiv.</span></p>
			<p class="MLP-text-bez1radku--12-0">Jak jsem předpokládal, sníh brzy roztál, ale bylo stále lezavo. Těšil jsem se na&nbsp;vyhřátý pokojík u&nbsp;paní Frýdové a&nbsp;na&nbsp;knihy, do&nbsp;kterých se co nevidět začtu na&nbsp;měkkém koberci. Kdybych tušil, co mě po&nbsp;návratu čeká, byl bych na&nbsp;Prosek tak nepospíchal.</p>
			<p class="MLP-text">Jen jsem vstoupil do&nbsp;dveří, paní Frýdová mi oznámila, že klíče, kterými jsem si právě odemkl, jí mám do&nbsp;měsíce odevzdat. Stála v&nbsp;předsíni a&nbsp;třásla se jako osika; bylo to z&nbsp;rozčilení, ale v&nbsp;jejích očích jsem zahlédl i&nbsp;strach. Přestože mě ta omračující slova <span>naplnila úzkostí</span>, klidným hlasem jsem ji požádal, ať mi to vysvětlí. Sedli jsme si v&nbsp;maličkém obývajícím pokoji, kam jsem vcházel jen zřídka. Nad televizí, schovanou pod háčkovaným přehozem s&nbsp;motivem růží a&nbsp;granátových jablek, visel začernalý krucifix.</p>
			<p class="MLP-text">Paní Frýdové přeskakoval hlas. Ukazovala do&nbsp;chodby, na&nbsp;dveře mého pokoje, zapřísahala mě při všem, co je mi svaté, abych tu věc vyhodil. Nechápal jsem, co tím myslí. Tu ďábelskou kytku, vřískala má domácí a&nbsp;v&nbsp;jednom kuse se křižovala. Dovtípil jsem se, že mluví o&nbsp;mé divoké vinné révě, a&nbsp;musel jsem se pousmát. Řekl jsem, že pokud jí na&nbsp;mně vadí jen tohle, odnesu rostlinu do&nbsp;smetí a&nbsp;tím se to vyřeší. Ale vrtěla hlavou a&nbsp;nepřestala, ani když jsem jí nabídl, že jí o&nbsp;pět set korun zvýším měsíční nájemné. Jen ji to urazilo a&nbsp;ještě víc zatvrdilo. Spustila, že ze mě nikdy nic pořádného nebude, že u&nbsp;ničeho nevydržím, nedostudoval jsem a&nbsp;ani policajti mě nechtějí, neumím si najít práci, a&nbsp;jak mě tak pozoruje, možná ani nechci. Namítl jsem, že mě k&nbsp;policii na&nbsp;zkoušku přijali zpátky a&nbsp;že mě zaměstnávají i&nbsp;jinde. Ale jako bych nic neřekl. Dlouho prý mlčela a&nbsp;modlila se za&nbsp;mě, ale že začnu s&nbsp;čarodějnictvím, to by ode mě nečekala. Naříkala, že si hřála na&nbsp;prsou hada a&nbsp;že taky mohla skončit rozsekaná na&nbsp;kousky. To mě dopálilo, a&nbsp;zároveň jsem se bavil. Někde hluboko uvnitř jsem se rozesmál zoufalým smíchem – zločinci mi vyhrožují zabitím, můj zaměstnavatel mě nebere vážně a&nbsp;moje domácí? Ta ze mě má smrtelný strach! Řekl jsem, že slyší trávu růst a&nbsp;podle sebe soudí druhé.</p>
			<p class="MLP-text">Dosud jsem žil v&nbsp;domnění, že moje domácí je výstřední, ale rozhodně milá osůbka, a&nbsp;nikdy by mě nenapadlo ublížit jí jediným zlomyslným slovem. Přece jen se ve&nbsp;mně za&nbsp;ta léta musela nashromáždit averze, o&nbsp;níž jsem neměl tušení. Její nenávist mě ranila a&nbsp;já hlupák ránu vrátil.</p>
			<p class="MLP-text">Chtěl jsem se omluvit, ale už bylo pozdě. Moje replika, zdálo se, ťala do&nbsp;živého. Z&nbsp;paní Frýdové se najednou stala politováníhodná stařena. Ztěžka dýchala a&nbsp;poulila na&nbsp;mě své krátkozraké oči, kostnatou dlaň přitisknutou na&nbsp;vrásčitý krk. Pak se to z&nbsp;ní začalo valit: Je to se mnou zlé, řekla, protože „ta kytka“ nebyla včera ráno ničím jiným než uschlou révou, a&nbsp;dnes odpoledne, když ke&nbsp;mně šla otevřít okno, ji málem ranila mrtvice: sápaly se po&nbsp;ní šlahouny jako chapadla příšerné chobotnice, ne, nemám ji přerušovat, ona tu rostlinu zná a&nbsp;měla podniknout příslušné kroky, už když jsem si ji přinesl; utrhl jsem ji na&nbsp;stráni pod Karlovem, kde se po&nbsp;staletí páchal smrtelný hřích smilstva a&nbsp;kde vraždy bývaly na&nbsp;denním pořádku, na&nbsp;zlověstném místě, kde čarodějnice slavily sabat a&nbsp;rejdily tam na&nbsp;černých kozlech se zelenýma očima; a&nbsp;všude tam, kde se děly tyto nechutnosti, vyrostla vousatá réva, Bůh tak potrestal nečisté město a&nbsp;nedej, Pane, aby z&nbsp;toho vzešly hrozny, protože by nabobtnaly a&nbsp;praskly a&nbsp;vyvrhly na&nbsp;svět ďáblíky nakažené morem; ti by pak zamořili město a&nbsp;zahubili v&nbsp;něm všecko živé.</p>
			<p class="MLP-text"><span>Co jsem na&nbsp;to měl říct? Zvedl jsem se a&nbsp;odešel do&nbsp;svého pokoje. Tam mi padl zrak na&nbsp;podivná bílá vlákna visící z&nbsp;květináče. Opravdu už spadala až na&nbsp;zem a&nbsp;nevypadala nijak vábně, ale rozhodně po&nbsp;mně nenatahovala žádná chapadla a&nbsp;ani jinak nehrozila zákeřným zabitím. Prohlédl jsem si je zblízka u&nbsp;okna, v&nbsp;našedlém odpoledním světle. A&nbsp;tu jsem zjistil, že k&nbsp;révě vůbec nepatří, neboť rostlina uhynula. Šlahouny vyrůstaly ze stonku, ale byli to parazitníci podobní námelu, možná že stejně jedovatí. Tak přece jen nějaká plíseň&nbsp;– když jsem si přičichl, ucítil jsem penicilin. Rostlinu jsem vlastně zahubil já: do&nbsp;zamřelého prostředí panelového domu jsem přinesl kousek středověku. Romantické myšlenky mívají truchlivý konec.</span></p>
			<p class="MLP-text">Sbalil jsem si věci, vešly se do&nbsp;dvou kufrů a&nbsp;jednoho batohu. Všechny knihy jsem naráz odnést nemohl, a&nbsp;tak jsem je naskládal do&nbsp;skříně a&nbsp;sdělil paní Frýdové, že si pro ně do&nbsp;týdne pošlu. Už se trochu uklidnila a&nbsp;dokonce připomněla, že mě nevyhazuje, ale dává mi měsíční výpověď&nbsp;– vždyť kam bych taky šel? Ona rozhodně nepatří k&nbsp;těm, co vyhazují nájemníky na&nbsp;ulici.</p>
			<p class="MLP-text">Během balení jsem přemýšlel, na&nbsp;koho se obrátit. Nejprve zkusím Netřeska, potom Gmünda. Vytočil jsem profesorovo číslo, ale <span>jakmile</span> se ozval tón, položil jsem sluchátko. Představa, že bych přespával na&nbsp;lehátku někde v&nbsp;komoře či v&nbsp;kuchyni v&nbsp;těsné blízkosti Lucie, jejíž kroky a&nbsp;hlas bych stále slyšel z&nbsp;vedlejšího pokoje, byla nesnesitelná. Jak dlouho by takové soužití vydrželo? A&nbsp;jak by muselo skončit?</p>
			<p class="MLP-text">Vytočil jsem číslo hotelu Bouvines a&nbsp;okamžitě se dovolal. Než jsem se stačil ohlásit, oznámil mi hlas, že jsem se dovolal na&nbsp;informace o&nbsp;odjezdu vlaků, ale protože mají rozbitý telefon, nemohou mi je poskytnout. Pak dotyčný zavěsil. Nepochyboval jsem, že to byl Prunslík. Vytočil jsem číslo znovu a&nbsp;chystal si nadávky, ale tentokrát se ozval Gmünd.</p>
			<p class="MLP-text">Vyložil jsem mu svou situaci. Bez zaváhání řekl, že mě očekává ve&nbsp;svém apartmá. Dává mi k&nbsp;dispozici pokoj, kde budu moci být až do&nbsp;ukončení naší spolupráce. Do&nbsp;té doby se mi s&nbsp;Raymondem po&nbsp;něčem poohlédne.</p>
			<p class="MLP-text">Nemohl jsem mu ani poděkovat&nbsp;– jednak se mi nedostávalo slov, jednak jsem nechtěl, aby slyšel, jak se mi svírá hrdlo pohnutím.</p>
			<p class="MLP-text-bez1radku--12-0">Loučení s&nbsp;paní Frýdovou netrvalo než okamžik. Chtěl jsem jí podat ruku, ale protože jsem v&nbsp;druhé držel nešťastnou vousatou rostlinu, vyděšeně uskočila a&nbsp;zavřela se v&nbsp;obývacím pokoji. Přes dveře jsme se domluvili na&nbsp;odvozu mé knihovny. Navrácení zbytku nájemného jsem nežádal, nestálo to za&nbsp;to, listopad byl pomalu u&nbsp;konce a&nbsp;za&nbsp;prosinec jsem ještě nezaplatil. Prosincové účtování mě čekalo někde jinde.</p>
			<p class="MLP-text">Klíče jsem jí nechal na&nbsp;botníku. Než jsem za&nbsp;sebou zaklapl dveře od&nbsp;bytu, zaslechl jsem od&nbsp;ní slib, že se za&nbsp;mě bude modlit.</p>
			<p class="MLP-text">Rostlina, kterou jsem si troufl přesadit z&nbsp;Nového Města na&nbsp;Prosek, se mi náležitě pomstila: připravila mě o&nbsp;střechu nad hlavou. Před domem jsem ji vyhodil do&nbsp;popelnice. Plechové víko se za&nbsp;ní zavřelo s&nbsp;úpěním, které se rozlehlo zšeřelým sídlištěm jako volání o&nbsp;pomoc.</p>
			<p class="MLP-text">Byl jsem volný.</p>
		</div>
</body>
</html>